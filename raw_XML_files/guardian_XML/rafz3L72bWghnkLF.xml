<doc sitename="The Guardian" title="Essere o apparire?" author="Mariacarla Pavoni" date="2004-02-25" url="http://www.theguardian.com/education/2004/feb/25/languageresourcesitalian.languageresources1" hostname="theguardian.com" description="As the debate continues over whether the Italian prime minister, Silvio Berlusconi, has gone under the plastic surgeon's knife, Mariacarla Pavoni asks students what they think of cosmetic surgery." categories="Education" tags="Language resources,Education,UK news,Silvio Berlusconi,Life and style,Cosmetic surgery" fingerprint="ebbcf72f52e921fd">
  <main>
    <p>Da quando il capo del governo italiano é apparso con il viso rifatto, il tema della chirurgia estetica é diventato di attualitò. Ne parlano giornali, riviste, radio, televisione. É addirittura nato un programma televisivo intitolato "Bisturi: nessuno é perfetto".</p>
    <p>L'anno scorso 150.000 persone in Italia si sono sottoposte a interventi per migliorare il proprio aspetto: labbra e seni siliconati, glutei sodi, nasi perfetti corrispondono ai nuovi canoni estetici di chi vuole fare colpo. E guai a mostrare i segni inesorabili dell'etô! Meglio crearsi una gioventù fasulla e cancellare rughe e pancetta. Non si tratta solo di donne: una recente indagine rivela che il 55% su un campione di mille imprenditori ammette di "essersi rifatto qualcosa".</p>
    <p>C'é anche chi cerca di buttarla sul ridere, come il Consiglio Comunale di una piccola città toscana che ha provocatoriamente stanziato tremila euro per eventuali lifting agli assessori!</p>
    <p>Cosa ne pensano i giovani? Abbiamo chiesto il parere di un gruppo di studenti.</p>
    <p><hi rend="#b">D:</hi> Cosa pensi della chirurgia estetica, di cui tanto si parla?</p>
    <p><hi rend="#b">Marco (14)</hi> Se ne parla anche troppo! Ho visto la pubblicità di un nuovo programma TV che presenta proprio storie di persone che si fanno un "ritocchino", ma non ho nessuna intenzione di guardarlo. Mi sembra assurdo usare la chirurgia estetica per togliersi delle imperfezioni quando sono proprio le imperfezioni che rendono interessante una persona.</p>
    <p><hi rend="#b">Francesca (18)</hi> Ho sentito che il Presidente del Consiglio ha ammesso di essersi sottoposto a un lifting e so che c'é un nuovo programma televisivo che parla di chirurgia estetica. Forse nella nostra società é più importante cercare di piacere agli altri che piacere a se stessi. Conta l'immagine e quindi si devono anche cancellare i segni della vecchiaia. Ovviamente esistono casi in cui la chirurgia estetica é necessaria, ma non sono certo quelli di cui si parla in questi giorni. Una persona rifatta mi dà l'idea di essere insoddisfatta in senso profondo, non solo fisico.</p>
    <p><hi rend="#b">Francesco (17)</hi> Ho visto il programma televisivo, anche perché sono interessato in prima persona: probabilmente dovrò subire un intervento al naso perché ho dei problemi di respirazione. Ma non approvo interventi come quello del Presidente del Consiglio che si é fatto il lifting. Penso non abbia senso non volere mostrarsi per quello che in realtà si é.</p>
    <p><hi rend="#b">Lidia (19)</hi> Nelle rubriche dei giornali o alla televisione si parla sempre più spesso di quanto sia bello potersi rifare il look. Tutto sembra normale e purtroppo ci sono ragazzine che vogliono adeguarsi e chiedono un seno nuovo come regalo di compleanno. Certamente la chirurgia estetica puó dare sicurezza, in fondo la bellezza gratifica. Personalmente credo però che si possa trovarla anche in quello che é naturale e che sia giusto accettarsi come si é.</p>
    <p>Ti sottoporresti a un intervento o approveresti che qualcuno della tua famiglia lo facesse?</p>
    <p><hi rend="#b">Marco</hi> Non lo farei, non vorrei cambiare. Oltre tutto avrei paura. Per quanto riguarda gli altri, penso che non siano affari miei. Non mi intrometterei.</p>
    <p><hi rend="#b">Francesca</hi> Sinceramente no, perché sono fifona. Lo farei solo se avessi dei gravi problemi, ma non per motivi estetici. E non penso che i membri della mia famiglia si vergognino delle loro rughe.</p>
    <p><hi rend="#b">Francesco</hi> Forse io dovró farlo, come ho giô detto, per poter respirare meglio, ma non penso sia giusto volersi modificare.</p>
    <p><hi rend="#b">Lidia</hi> Preferisco avere dei difetti evidenti che sentirmi falsa. Ma non sono contraria di principio alla chirurgia estetica, non mi scandalizza che altri la pratichino. E se lo facesse mia nonna per sembrare più giovane? Mi farebbe un po' ridere, ma credo che l'appoggerei. Anche se cercherei di dirle che con gli anni si imparano tante cose. Perché nasconderne il segno?</p>
    <p>
      <hi rend="#b">Glossario (glossary)</hi>
    </p>
    <p><hi rend="#b">l'assessore</hi> - councillor<hi rend="#b">avere senso</hi> - to make sense <hi rend="#b">buttarla sul ridere</hi> - to turn something into a laughing matter <hi rend="#b">Consiglio Comunale</hi> - town council <hi rend="#b">fare colpo</hi> - to impress <hi rend="#b">fasullo</hi> - fake<hi rend="#b">il fifone (coll.)</hi> - easily scared person<hi rend="#b">guai a + verbo</hi> - don't dare to <hi rend="#b">in prima persona</hi> - personally <hi rend="#b">mi dà l'idea (coll.)</hi> - makes me think <hi rend="#b">non sono affari di (qualcuno)</hi> - it's none of (somebody's) business <hi rend="#b">la pancetta (scherz.)</hi> - expanding waistline <hi rend="#b">il Presidente del Consiglio</hi> - Prime Minister <hi rend="#b">il ritocchino (scherz.)</hi> - minor restoration <hi rend="#b">siliconato</hi> - filled with silicone</p>
  </main>
  <comments/>
</doc>