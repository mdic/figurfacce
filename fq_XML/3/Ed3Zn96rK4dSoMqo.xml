<doc sitename="Il Fatto Quotidiano" title="Berlusconi: &quot;Preoccupato ma confortato dall'affetto. Bella l'Italia in cui ci si vuole bene&quot;. Letta: &quot;E' sereno e determinato&quot; - Il Fatto Quotidiano" author="F Q" date="2016-06-13" url="http://www.ilfattoquotidiano.it/2016/06/13/berlusconi-preoccupato-ma-confortato-dallaffetto-bella-litalia-in-cui-ci-si-vuole-bene-letta-sereno-e-determinato/2824710/" hostname="ilfattoquotidiano.it" description="“Preoccupato”, ma confortato dal sostegno e dall’affetto di tanta gente. “Che bella un’Italia così, in cui tutti si vogliono bene!”. Silvio Berlusconi parla alla vigilia dell’operazione al cuore in programma martedì 14. “Sono naturalmente preoccupato – scrive il leader di Forza Italia – Ma sono stato molto confortato dalle tantissime dimostrazioni di stima, di sostegno e …" categories="Politica" tags="Ballottaggi;Elezioni Amministrative 2016;Fedele Confalonieri;Gianni Letta;Marina Berlusconi;Niccolò Ghedini;Silvio Berlusconi" fingerprint="79b61245782fd08d">
  <main>
    <head rend="h1">Berlusconi: “Preoccupato ma confortato dall’affetto. Bella l’Italia in cui ci si vuole bene”. Letta: “E’ sereno e determinato”</head>
    <graphic src="https://st.ilfattoquotidiano.it/wp-content/uploads/2016/06/gianni-letta-675.jpg"/>
    <p><hi rend="#b">“Preoccupato”,</hi> ma confortato dal sostegno e dall’affetto di tanta gente. “<hi rend="#b">Che bella un’Italia così</hi>, in cui tutti si vogliono bene!”.<hi rend="#b"> Silvio Berlusconi</hi> parla alla vigilia dell’operazione al cuore in programma martedì 14. “Sono naturalmente preoccupato – scrive il leader di Forza Italia – Ma sono stato molto confortato dalle tantissime <ref target="http://st.ilfattoquotidiano.it/wp-content/uploads/2016/06/marina-berlusconi.jpg"/>dimostrazioni di stima, di sostegno e di affetto che mi sono pervenute da ogni parte, anche dai cosiddetti avversari politici. A tutti un grazie riconoscente e un abbraccio affettuoso”. Tra le visite ricevute quella dell’ex sottosegretario <graphic src="http://st.ilfattoquotidiano.it/wp-content/uploads/2016/06/marina-berlusconi-300x252.jpg" alt="marina berlusconi"/></p>
    <p><hi rend="#b">Gianni Letta</hi>, braccio destro di</p>
    <p><hi rend="#b">Berlusconi</hi>a Palazzo Chigi in tutti i governi di centrodestra. Letta dice di aver trovato Berlusconi “sereno, tranquillo, determinato”. “Gli ho portato l’affetto di tutti gli italiani” ha aggiunto Letta. “Segue tutto – continua l’ex sottosegretario – con la stessa attenzione con cui ha sempre fatto tutto”, quindi anche la campagna elettorale per i ballottaggi di</p>
    <p><hi rend="#b">Milano</hi>e</p>
    <p><hi rend="#b">Bologna</hi>, dove il centrodestra è in corsa per conquistare la poltrona di sindaco. Letta, rispondendo a chi chiede se Berlusconi guarderà in televisione Italia-Belgio, ha risposto: “Tifa per l’Italia”.</p>
    <p><ref target="http://st.ilfattoquotidiano.it/wp-content/uploads/2016/06/eleonora-berlusconi.jpg"/>La prima persona vista arrivare in giornata al San Raffaele è stato l’avvocato <graphic src="http://st.ilfattoquotidiano.it/wp-content/uploads/2016/06/eleonora-berlusconi-300x252.jpg" alt="eleonora berlusconi"/></p>
    <p><hi rend="#b">Niccolò Ghedini</hi>che ha parlato di una “ottima notte”. A visitare l’ex presidente del Consiglio anche le figlie</p>
    <p><hi rend="#b">Marina e Eleonora</hi>. “Sto andando a trovare mio padre che subirà domani un intervento a cuore aperto, non è il momento di fare dichiarazioni” sono state le parole della presidente di Mondadori. Anche</p>
    <p><hi rend="#b">Fedele Confalonieri</hi>, presidente Mediaset, è comparso al San Raffaele.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>