<doc sitename="Il Fatto Quotidiano" title="&quot;Cos'è quella? La prova di come Berlusconi ha preso soldi dalla mafia&quot;: le intercettazioni degli arrestati della 'Banda dei dossier' - Il Fatto Quotidiano" author="Giuseppe Pipitone e Andrea Tundo" date="2024-10-29" url="https://www.ilfattoquotidiano.it/2024/10/29/cose-quella-la-prova-di-come-berlusconi-ha-preso-soldi-dalla-mafia-le-intercettazioni-degli-arrestati-della-banda-dei-dossier/7747930/" hostname="ilfattoquotidiano.it" description="“Ma cos’è quella roba lì del…di quella trascrizione?”. “Quella è la vera prova di colpevolezza di Silvio Berlusconi di come ha preso i soldi dalla mafia“. Chissà a cosa si riferivano Samuele Calamucci e Massimiliano Camponovo, personaggi di punta della “banda dei dossier“, mentre commentavano al telefono alcuni documenti ricevuti, probabilmente, da un ex carabiniere. …" categories="Giustizia" tags="Antimafia;Mafia;Marcello DellUtri;Silvio Berlusconi" fingerprint="e9b9dc0fc9ae583f">
  <main><head rend="h1">“Cos’è quella? La prova di come Berlusconi ha preso soldi dalla mafia”: le intercettazioni degli arrestati della ‘Banda dei dossier’</head><graphic src="https://st.ilfattoquotidiano.it/wp-content/uploads/2024/10/29/calamucci-690x362.jpg"/><p>“Ma cos’è quella roba lì del…di quella <hi rend="#b">trascrizione</hi>?”. “Quella è la <hi rend="#b">vera prova di colpevolezza di Silvio Berlusconi</hi> di come <hi rend="#b">ha preso i soldi dalla mafia</hi>“. Chissà a cosa si riferivano <hi rend="#b">Samuele Calamucci</hi> e <hi rend="#b">Massimiliano Camponovo</hi>, personaggi di punta della “<hi rend="#b">banda dei dossier</hi>“, mentre commentavano al telefono alcuni documenti ricevuti, probabilmente, da un ex carabiniere.</p><p>Entrambi sono finiti agli <hi rend="#b">arresti domiciliari</hi> perché accusati di far parte di <ref target="https://www.ilfattoquotidiano.it/2024/10/29/milano-hacker-roma-spionaggio-dossier-indagini/7747493/">un’associazione a delinquere che effettuava migliaia di accessi illeciti alle banche dati riservate</ref>. Almeno secondo l’ipotesi accusatoria della </p><p><hi rend="#b">procura di Milano</hi>. Per l’aggiunta</p><p><hi rend="#b">Alessandra Dolci</hi>e i pm</p><p><hi rend="#b">Francesco De Tommasi</hi>e</p><p><hi rend="#b">Gianluca Prisco</hi>a</p><p><ref target="https://www.ilfattoquotidiano.it/2024/10/29/caso-dossier-pure-la-chiesa-tra-i-clienti-della-banda-vogliono-un-report-sul-braccio-destro-di-putin-li-aiutiamo-contro-la-russia-o-no/7748022/">guidare la banda era l’ex superpoliziotto antimafia</ref>. Quarantacinquenne di</p><hi rend="#b">Carmine Gallo</hi>e l’informatico Calamucci<p><hi rend="#b">Bollate</hi>, periferia nord di Milano, titolare di un diploma da geometra, Calamucci è descritto dagli inquirenti come “il</p><p><hi rend="#i">del gruppo di tecnici che rendono possibile gran parte delle attività” della banda dei dossier.</hi></p><hi rend="#b">deus ex machina</hi><p><hi rend="#b">I due soci –</hi> L’informatico era socio di <hi rend="#b">Camponovo</hi> nella <hi rend="#b">Mercury Advisor Srl</hi>, una società d’investigazioni private, che aveva sede in via Pattari 6, a due passi dal <hi rend="#b">Duomo di Milano</hi>. Gli stessi uffici erano occupati dalla <hi rend="#b">Equalize</hi> di Gallo e di <hi rend="#b">Enrico Pazzali</hi>, presidente della <hi rend="#b">Fondazione Fiera</hi>, pure lui sotto inchiesta. I rapporti tra i Calamucci e Camponovo sono dettagliati in una maxi informativa dei carabinieri del <hi rend="#b">Nucleo investigativo di Varese</hi>. Tra quasi 4mila pagine è riportata anche l’intercettazione in cui i due commentano questa fantomatica “<hi rend="#b">prova</hi>” dei <hi rend="#b">rapporti economici tra Berlusconi e la mafia</hi>, sempre presunti e <hi rend="#b">mai dimostrati</hi>. Ma andiamo con ordine.</p><p><hi rend="#b">L’intercettazione: “Ma quindi non era vittima” –</hi> È la sera del 9 maggio 2023 quando Camponovo chiama il suo socio al telefono e lo aggiorna sul lavoro del gruppo. Poi chiede: “Invece… ma cos’è <hi rend="#b">quella roba lì invece del…di quella trascrizione</hi>?”. Calamucci capisce subito a cosa si riferisce il suo interlocutore: “Quella è la <hi rend="#b">vera prova di colpevolezza di Silvio Berlusconi</hi> di <hi rend="#b">come ha preso i soldi dalla mafia</hi>…”. L’investigatore privato reagisce con un’esclamazione: “<hi rend="#b">Wauuu dopo me la leggo anch’io allora</hi>…”. Calamucci ride, poi aggiunge: “<hi rend="#b">Non l’hanno mai fatta pubblicare</hi>…”. Camponovo sembra incredulo: “Porca miseria… eh <hi rend="#b">roba pesante insomma</hi>“. “Si, si, vabbè era giusto, sai quelle letture così da…”, risponde l’informatico. “Ma <hi rend="#b">quindi non era vittima</hi> – dice Camponovo – quindi era in affari che diverso”. Calamucci è tranciante: “Esatto: <hi rend="#b">vittima le palle</hi>“. “<hi rend="#b">Allora è vero quello che si legge in giro</hi> – replica il detective privato – insomma che <hi rend="#b">era proprio in affari</hi>…” “Si, si, si…”, sostiene l’altro. Camponovo è stupito del contenuto del documento ricevuto: “Non era… <hi rend="#b">Non era a rischio di sequestro dei figli per cui passava i soldi</hi>… sai che c’era”. “Ah… allora no… non so se… se lo vedi all’inizio ma troverai anche il <hi rend="#b">carabiniere nome e cognome del carabiniere</hi>, che per <hi rend="#b">casualità conosciamo</hi> anche che… ha fatto questa intercettazione in carcere”, dice Calamucci, riferendosi probabilmente <hi rend="#b">all’autore dell’atto</hi> che i due stanno commentando.</p><p><hi rend="#b">“Mi ha mandato 200 giga”-</hi> Ma qual è il documento che i due commentano mentre sono intercettati? I carabinieri del <hi rend="#b">Nucleo Investigativo</hi> di <hi rend="#b">Varese</hi> parlano di una <hi rend="#b">trascrizione non meglio identificata</hi>. Ma sottolineano che, prima della telefonata intercettata, Calamucci “aveva inviato alcuni dati” a Camponovo, “tra quelli ricevuti da <hi rend="#b">De Marzio</hi> e relativi al <hi rend="#b">database del Ros di Milano</hi>“. Il riferimento è a <hi rend="#b">Vincenzo De Marzio</hi>, un altro detective privato, ex <hi rend="#b">carabiniere del Ros</hi>, che <ref target="https://www.ilfattoquotidiano.it/2024/10/29/milano-hacker-roma-spionaggio-dossier-indagini/7747493/">secondo le indagini dei militari forniva alla banda di via Pattari</ref> “contatti, </p><p><hi rend="#b">intelligence straniere</hi>, clienti di altissimo profilo, informazioni e documenti riservati nonché un</p><p><hi rend="#b">data base esfiltrato</hi>a suo tempo di dati di polizia e riservati sottratti con ogni probabilità al</p><p><hi rend="#b">database del Ros</hi>“. Nelle intercettazioni, Calamucci sembra indicare De Marzio come la fonte dell’atto su Berlusconi: “Eh Vincenzo”, dice a un certo punto. “Pesante ragazzi…</p><p><hi rend="#b">e questo da dove arriva dai ragazzi?</hi>“, chiede Camponovo. “No questo qua me l’ha dato lui perché facendo due chiacchiere gli ho detto io sono alla ricerca di</p><p><hi rend="#b">materiale semi-storico</hi>per… per un mio progetto no? Mi avrà mandato</p><p><hi rend="#b">200 giga di roba</hi>…”.</p><p><hi rend="#b">L’informatico stratega –</hi> Dall’informativa dei carabinieri, dunque, non è chiaro quale sia il documento commentato dai due indagati. Va sottolineato, però, che Calamuci viene definito dagli investigatori come “uno <hi rend="#b">scaltro stratega</hi> in grado di generare attorno a sé e ai suoi affari una <hi rend="#b">cortina fumogena</hi> che rende di difficile comprensione la <hi rend="#b">moltitudine di attività illecite</hi> di cui si rende complice e promotore”. E ancora, proseguono i carabinieri del Nucleo di Varese, “ogni azione che lo contraddistingue è legata alla necessità di mantenere il più stretto riserbo sulla propria rete di contatti, referenze, conoscenze”. Il profilo dell’informatico, i documenti di cui dispone e i commenti che fa al telefono, dunque, vanno analizzati con cautela.</p><p><hi rend="#b">Berlusconi-mafia: quei rapporti mai dimostrati –</hi> Soprattutto quando si parla di una questione delicata e controversa come quella che collega Berlusconi a Cosa nostra. Negli ultimi trent’anni, la <hi rend="#b">procura di Palermo</hi> ha più volte indagato sulle origini delle <hi rend="#b">fortune dell’ex presidente del consiglio</hi>: tutte queste inchieste, però, sono sempre state <hi rend="#b">archiviate</hi>. Qualsiasi accusa relativa a <hi rend="#b">rapporti economici diretti</hi> tra <hi rend="#b">l’uomo di Arcore</hi> e la <hi rend="#b">mafia</hi> non è <hi rend="#b">mai stata dimostrata</hi> ed è <hi rend="#b">sempre stata smentita</hi>. Il boom economico di Berlusconi è da accreditare, dunque, soltanto alle sue capacità imprenditoriali. Agli atti c’è soltanto la sentenza definitiva per concorso esterno di <hi rend="#b">Marcello Dell’Utri</hi>: <ref target="https://www.ilfattoquotidiano.it/2014/05/09/mafia-la-cassazione-conferma-la-condanna-definitiva-a-7-anni-per-dellutri/979886/">lo storico braccio destro del cavaliere è stato condannato a sette anni di carcere in quanto “ garante” di un patto tra Berlusconi e Cosa nostra</ref>. Un accordo che prevedeva il </p><p><hi rend="#b">pagamento</hi>di alcune somme di denaro dal futuro presidente del consiglio ai boss mafiosi, in cambio di protezione per sè e per i suoi familiari. I soldi, in pratica, andavano da</p><p><hi rend="#b">Arcore</hi>a</p><p><hi rend="#b">Palermo</hi>. Non</p><p><ref target="https://www.ilfattoquotidiano.it/2020/02/07/mafia-graviano-da-latitante-ho-incontrato-berlusconi-almeno-3-volte-me-lo-ha-presentato-mio-nonno-negli-anni-80-tramite-mio-cugino-avevamo-un-rapporto-bellissimo-nel-1993-abbiamo-cenato-insie/5699030/">viceversa</ref>.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>