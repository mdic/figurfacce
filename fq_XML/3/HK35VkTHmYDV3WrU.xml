<doc sitename="Il Fatto Quotidiano" title="Augias a La7: &quot;Berlusconi? Ha fallito politicamente, lo dicono i fatti. Ha vilipeso le istituzioni e fatto barcollare la democrazia&quot; - Il Fatto Quotidiano" author="F Q" date="2023-06-14" url="https://www.ilfattoquotidiano.it/2023/06/14/augias-a-la7-berlusconi-ha-fallito-politicamente-lo-dicono-i-fatti-ha-vilipeso-le-istituzioni-e-fatto-barcollare-la-democrazia/7193526/" hostname="ilfattoquotidiano.it" description="“Francamente non sono d’accordo con il lutto nazionale per la morte di Silvio Berlusconi. Capisco i funerali di Stato per un ex presidente del Consiglio, ma il lutto nazionale per un leader politico che è stato così profondamente, volutamente e aggressivamente divisivo non va bene”. Sono le parole dello scrittore e giornalista Corrado Augias, ospite …" categories="La7" tags="Corrado Augias;Silvio Berlusconi" fingerprint="2383425e7818b50d">
  <main>
    <p>“Francamente <hi rend="#b">non sono d’accordo con il lutto nazionale per la morte di Silvio Berlusconi</hi>. Capisco i funerali di Stato per un ex presidente del Consiglio, ma il lutto nazionale per un leader politico che è stato <hi rend="#b">così profondamente, volutamente e aggressivamente divisivo</hi> non va bene”. Sono le parole dello scrittore e giornalista <hi rend="#b">Corrado Augias</hi>, ospite di <ref target="http://www.la7.it/dimartedi">Dimartedì</ref> (La7) dove fa un ritratto sfaccettato di </p>
    <p>
      <hi rend="#b">Silvio Berlusconi.</hi>
    </p>
    <p>“Il</p>
    <p><hi rend="#b">bilancio politico</hi>di Berlusconi – aggiunge – a mio giudizio è quello</p>
    <p><hi rend="#b">meno positivo</hi>. Lui da quel punto di vista</p>
    <p><hi rend="#b">ha sostanzialmente fallito.</hi>Nel ’94 aveva promesso una</p>
    <p><hi rend="#b">rivoluzione liberale</hi>, accompagnata da slogan illusori come “un milione di posti di lavoro” e “meno tasse per tutti”, che erano solo propaganda. Ma il nodo è che quella rivoluzione liberale non c’è mai stata.</p>
    <p><hi rend="#b">La sua politica economica è stata sbagliata</hi>e lo dicono i fatti”.</p>
    <p>Augias riconosce nell’ex Cavaliere le doti di simpatia,<hi rend="#b"> “un po’ da venditore”</hi>, ma sottolinea: “Berlusconi, insieme al gesso e alla giunture anchilosate, <hi rend="#b">alla comunicazione politica ha tolto anche le forme</hi>. E questo è brutto, perché in una democrazia la Repubblica vive di forme, che sono come i riti per una chiesa. Insultare i tuoi avversari, vilipendere le istituzioni, dire che le tasse sono lo Stato che ti mette le mani in tasca (<hi rend="#b">frase infelicissima, ereditata dalla presidente del Consiglio</hi> che ha parlato di ‘pizzo di Stato’) significa togliere le forme e <hi rend="#b">far barcollare la democrazia</hi>“.</p>
    <p>Lo scrittore poi evidenzia uno dei tanti paradossi di Berlusconi: “Se nella comunicazione politica era fortemente innovativo, tuttavia <hi rend="#b">nel rapporto con l’altro sesso era rimasto un italiano vecchio</hi>, addirittura della generazione precedente alla sua. Io, che sono suo coetaneo, ho imparato da molti decenni che il rapporto uomo-donna deve essere imbastito in maniera diversa. Lui no, <hi rend="#b">era rimasto alle barzellette scollacciate</hi>“.</p>
    <p>Augias rivela che<hi rend="#b"> una volta Berlusconi gli disse che sembrava un funzionario del KGB.</hi> E conclude, a proposito dell’idiosincrasia dell’ex Cavaliere per le istituzioni e delle sue doti di simpatia: “<hi rend="#b">C’è una scena che non dimenticherò mai. Lo vidi parlare all’Accademia della Guardia di Finanza</hi> e lui raccontò la famosa <hi rend="#b">barzelletta</hi> dell’uomo che sente bussare alla porta di casa, chiede chi è e quando gli viene detto che è una rapina, risponde: ‘Ah, meno male, pensavo fosse la Guardia di Finanza”. E quegli sventurati che erano presenti sorrisero anziché cacciarlo”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>