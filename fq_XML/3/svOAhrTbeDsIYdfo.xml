<doc sitename="Il Fatto Quotidiano" title="Funerali di Berlusconi, da Maldini ai tre olandesi: il suo Milan non era al completo in Duomo - Il Fatto Quotidiano" author="F Q" date="2023-06-15" url="https://www.ilfattoquotidiano.it/2023/06/15/funerali-di-berlusconi-da-maldini-ai-tre-olandesi-il-suo-milan-non-era-al-completo-in-duomo/7195248/" hostname="ilfattoquotidiano.it" description="Il &quot;grande Milan&quot; si è presentato incompleto ai funerali di Berlusconi: chi era assente" categories="Calcio" tags="Milan;Silvio Berlusconi" fingerprint="6de9b6393f2fa739">
  <main>
    <head rend="h1">Funerali di Berlusconi, da Maldini ai tre olandesi: il suo Milan non era al completo in Duomo</head>
    <graphic src="https://st.ilfattoquotidiano.it/wp-content/uploads/2023/06/15/sacchi-funerali-berlusconi-690x362.jpg"/>
    <p>I rappresentanti del mondo dello sport e del calcio italiano hanno partecipato al Duomo di Milano ai funerali di <hi rend="#b">Silvio</hi><hi rend="#b">Berlusconi</hi>. In prima fila <hi rend="#b">Adriano</hi><hi rend="#b">Galliani</hi>, attuale ad del Monza, ma anche <hi rend="#b">Paolo Scaroni</hi>, attuale presidente del Milan. E non sono mancati i rappresentanti dello sport italiano, dal presidente del Coni <hi rend="#b">Giovanni Malagò</hi> all’ex presidente di Coni e Figc <hi rend="#b">Franco</hi><hi rend="#b">Carraro</hi>. All’interno del Duomo poi erano presenti tanti rappresentanti del <hi rend="#b">Milan berlusconiano,</hi> da <hi rend="#b">Fabio</hi><hi rend="#b">Capello</hi> ad <hi rend="#b">Arrigo</hi><hi rend="#b">Sacchi</hi>, da <hi rend="#b">Franco</hi><hi rend="#b">Baresi</hi> a <hi rend="#b">Demetrio</hi><hi rend="#b">Albertini</hi>, da <hi rend="#b">Ariedo Braida</hi> a <hi rend="#b">Daniele</hi><hi rend="#b">Massaro</hi>, da <hi rend="#b">Pippo</hi><hi rend="#b">Inzaghi</hi> a <hi rend="#b">Daniele Massaro</hi>, da <hi rend="#b">Filippo</hi><hi rend="#b">Galli</hi> a <hi rend="#b">Zvonimir</hi><hi rend="#b">Boban</hi>. Cosi come <ref target="https://www.ilfattoquotidiano.it/2023/06/14/savicevic-1-200-km-in-auto-per-partecipare-ai-funerali-di-berlusconi-un-secondo-padre/7194503/">il “genio” Savicevic, arrivato in auto da Podgorica</ref>.</p>
    <p>Allenatori e calciatori che per i tifosi rossoneri sono i <hi rend="#b">volti</hi> dei grandi trionfi, degli<hi rend="#b"> anni d’oro</hi> del Milan, degli scudetti e soprattutto delle <hi rend="#b">Coppe dei Campioni</hi>: tre vittorie solo tra il 1989 e il 1994. In Duomo c’era anche <hi rend="#b">Massimiliano</hi><hi rend="#b">Allegri</hi>, che da allenatore ha regalato a Berlusconi l’ultimo scudetto della sua gestione. Ma alcuni simboli di quegli anni vincenti erano invece assenti ai funerali: su tutti <hi rend="#b">Paolo</hi><hi rend="#b">Maldini</hi>, 25 anni da calciatore rossonero e capitano del Milan di Berlusconi, che è volato a <hi rend="#b">Miami</hi> dopo la delusione del suo licenziamento da direttore dell’area tecnica.</p>
    <p>Della squadra che con Sacchi rivoluzionò il modo di giocare a calcio vengono ricordati in primis i tre olandesi: <hi rend="#b">Marco van Basten</hi>, <hi rend="#b">Ruud</hi><hi rend="#b">Gullit</hi> e <hi rend="#b">Frankie Rijkaard</hi>. Nessuno dei tre però è venuto a Milano per partecipare ai funerali del loro ex presidente. E tra gli assenti c’erano anche <hi rend="#b">Carlo</hi><hi rend="#b">Ancelotti</hi>, che da tecnico con il Milan ha vinto due Champions League, e un altro idolo rossonero come <hi rend="#b">Gennaro</hi><hi rend="#b">Gattuso</hi>. Ovviamente non sono noti i motivi delle mancate partecipazione. La certezza però è che il Milan berlusconiano non si è presentato al gran completo in Duomo.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>