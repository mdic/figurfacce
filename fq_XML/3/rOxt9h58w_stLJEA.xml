<doc sitename="Il Fatto Quotidiano" title="Mediaset, il Pdl si impone la calma: &quot;Comunque vada sarà un successo&quot; - Il Fatto Quotidiano" author="RQuotidiano" date="2013-08-01" url="http://www.ilfattoquotidiano.it/2013/08/01/mediaset-pdl-si-impone-calma-comunque-vada-sara-successo/673480/" hostname="ilfattoquotidiano.it" description="Pdl sulle barricate? Assedio ai tribunali? Marce sullo scalone del Palazzaccio? Finale da Caimano? No, per il Pdl comunque vada sarà un successo. Perché Silvio Berlusconi, condannato o assolto dalla Cassazione per il processo per frode fiscale in Mediaset, resterà il leader del partito, la figura di riferimento, con o senza un casellario penale “macchiato”. …" categories="Politica" tags="Mediaset;PDL;Processo Mediaset;Silvio Berlusconi" fingerprint="e9a409207dea6291">
  <main>
    <head rend="h1">Mediaset, il Pdl si impone la calma: “Comunque vada sarà un successo”</head>
    <graphic src="https://st.ilfattoquotidiano.it/wp-content/uploads/2013/08/santanchè-interna-nuova.jpg" alt="Daniela Santanchè"/>
    <p><hi rend="#b">Pdl</hi> sulle barricate? Assedio ai tribunali? Marce sullo scalone del Palazzaccio? Finale da Caimano? No, per il Pdl comunque vada sarà un successo. Perché<hi rend="#b"> Silvio Berlusconi</hi>, condannato o assolto dalla <hi rend="#b">Cassazione</hi> per il processo per <hi rend="#b">frode fiscale</hi> in <hi rend="#b">Mediaset</hi>, resterà il leader del partito, la figura di riferimento, con o senza un casellario penale “macchiato”. <hi rend="#b">Franco Coppi</hi> spegne solo per il momento le residue tentazioni dei berlusconiani di andare a fare manifestazioni di piazza degli ultras: <hi rend="#b">Santanchè</hi>, <hi rend="#b">Biancofiore</hi>, <hi rend="#b">Verdini</hi>. Ma per il resto è un florilegio di inviti alla calma. A partire dai “governisti”, come vengono chiamati da giorni dagli stessi giornali di famiglia, cioè i ministri: <hi rend="#b">De Girolamo</hi>, <hi rend="#b">Lorenzin</hi>, <hi rend="#b">Quagliariello</hi>, <hi rend="#b">Lupi</hi>, lo stesso <hi rend="#b">Angelino Alfano</hi> (in silenzio perfetto da giorni, se non settimane, e non solo per l’imbarazzo del <hi rend="#b">caso Ablyazov</hi>). Perfino <hi rend="#b">Daniela Santanché</hi> sembra anestetizzata: “Cosa farò in caso di condanna di Berlusconi? Non lo so – risponde – Aspetto la sentenza e poi deciderò”. Bisogna “attendere la sentenza con serenità” aggiunge <hi rend="#b">Antonio Leone</hi>. “Escludo colpi di testa ed escludo cedimenti” afferma <hi rend="#b">Mariastella Gelmini</hi>.</p>
    <p>Quindi non solo il governo dovrà andare avanti. Ma anche il Pdl potrà incassare dalla sentenza della Suprema Corte. Se dovesse uscire una sentenza di assoluzione il <hi rend="#b">Popolo delle Libertà</hi> avrebbe buon gioco per rafforzarsi e questo si capisce da sé. Se il Cavaliere fosse invece condannato nessuno si sognerebbe di mettere in dubbio la sua figura di guida del partito e chi se ne frega se sarà ritenuto un frodatore del fisco. Di più: anche gli ultras, a quel punto, conquisteranno il loro spazio. Avranno la loro piazza, libereranno le loro bandiere per gridare al complotto, alla reazione popolare, alla solidarietà al capo, all’unione del “popolo dei moderati”. I sondaggi daranno i relativi frutti. Tanto che <hi rend="#i">Libero</hi> legge in modo ben preciso <ref target="http://www.ilfattoquotidiano.it/2013/07/31/legge-elettorale-si-alliter-durgenza-riforma-al-voto-entro-ottobre/673164/">il sì alla procedura d’urgenza per la discussione di una nuova legge elettorale</ref>: “Il Pd teme che salti tutto: sprint contro il Porcellum”. Come diceva già <hi rend="#b">Fabrizio Cicchitto</hi>, il Pd pare avere voglia di andare a votare. E’ bene mettere le cose al loro posto (cioè abolire il <hi rend="#b">Porcellum</hi>) per non ritrovarsi alle elezioni con un Cavaliere rafforzato – perché ha “resistito” ai tribunali o perché “martire” – e ancora con il sistema di voto pensato da <hi rend="#b">Roberto Calderoli</hi>. </p>
    <p>E poi – e lo racconta sempre <hi rend="#i">Libero</hi> – comunque ci potrebbe essere un Berlusconi a capo del Pdl, <hi rend="#b">Marina</hi>. Così avrebbe detto, secondo il giornale diretto da <hi rend="#b">Maurizio Belpietro</hi>, lo stesso Cavaliere. Un modo per far capire all’interno e all’esterno del partito che il capo rimane lui. All’interno avvertendo chi avrebbe voglia di sfilarsi nel caso la situazione cominciasse a precipitare. All’esterno come segnale per gli elettori. </p>
    <p>La partita sembra più aperta, dal punto di vista del Pdl, per quanto riguarda il governo. I berlusconiani si sentono prudere le mani e infatti in queste ore – a fronte del silenzio quasi tombale degli esponenti vicini al Cavaliere – si registrano le ripetute dichiarazioni preoccupate del Pd: “Nessun effetto sul governo” (<hi rend="#b">Ettore Rosato</hi>), “Ci aspettiamo Pdl responsabile comunque” (<hi rend="#b">Stefano Fassina</hi>), “Pdl separi effetto sentenza da politica” (<hi rend="#b">Anna Finocchiaro</hi>), “Ottimo segno niente manifestazioni Pdl” (<hi rend="#b">Sandro Gozi</hi>). </p>
    <p>E che la <hi rend="#b">tensione</hi> all’interno della maggioranza resta alta lo dimostra il fatto che<ref target="http://www.ilfattoquotidiano.it/2013/08/01/delegazione-internazionali-niente-accordo-in-maggioranza-pdl-primo-passo-verso-crisi/673536/"> la scelta delle delegazioni internazionali (questione di per sé importante, sì, ma non fondamentale) è visto come “la prima avvisaglia di un disegno per rompere il patto che tiene in vita il governo Letta-Alfano</ref></p>
    <p><ref target="http://www.ilfattoquotidiano.it/2013/08/01/delegazione-internazionali-niente-accordo-in-maggioranza-pdl-primo-passo-verso-crisi/673536/">”</ref>come dice il vicecapogruppo del Pdl a Palazzo Madama</p>
    <p><hi rend="#b">Giuseppe Esposito</hi>. E’ successo infatti che il Popolo delle Libertà dice che è saltato l’accordo e il</p>
    <p><hi rend="#b">Pd</hi>ha eletto da solo i vertici delle commissioni.</p>
    <p><hi rend="#b">Federica Mogherini</hi>sarà presidente della delegazione italiana all’assemblea</p>
    <p><hi rend="#b">Nato</hi>, mentre</p>
    <p><hi rend="#b">Sandro Gozi</hi>sarà presidente della delegazione al</p>
    <p><hi rend="#b">Consiglio d’Europa</hi>. Ma “l’elezione dei presidenti senza il voto del</p>
    <p><hi rend="#b">Pdl</hi>e quindi senza l’accordo tra le forze della maggioranza è un segnale molto</p>
    <p><hi rend="#b">negativo</hi>”, spiega Esposito. Al termine del voto sul decreto</p>
    <p><hi rend="#b">Ilva</hi>, il capogruppo</p>
    <p><hi rend="#b">Renato Schifani</hi>ha pertanto convocato “d’urgenza il gruppo” per fare chiarezza sulla rottura degli accordi di maggioranza sulle presidenze delle delegazioni internazionali e di altre commissioni bicamerali.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>