<doc sitename="Il Fatto Quotidiano" title="I mugugni a destra per l'omelia distaccata di Delpini" author="F Q" date="2023-06-14" url="https://www.ilfattoquotidiano.it/2023/06/14/funerali-di-berlusconi-mugugni-a-destra-per-lomelia-dellarcivescovo/7194641/" hostname="ilfattoquotidiano.it" description="L'ex portavoce di Fi Capezzone: &quot;Fatico a comprendere gli applausi e gli elogi&quot;" categories="Cronaca" tags="Daniele Capezzone;Silvio Berlusconi" fingerprint="f5a5dc4f38abf51d">
  <main>
    <head rend="h1">Funerali di Berlusconi, mugugni a destra per l’omelia dell’arcivescovo. L’ex portavoce di Fi Capezzone: “Passaggi freddi e senza calore”</head>
    <graphic src="https://st.ilfattoquotidiano.it/wp-content/uploads/2023/06/14/Omelia-Delpini-Berlusconi-690x362.jpg"/>
    <p><hi rend="#b">Mario Delpini</hi> scontenta il <hi rend="#b">centrodestra</hi>, almeno una parte. L’<hi rend="#b">omelia</hi> dell’arcivescovo di Milano, <ref target="https://www.ilfattoquotidiano.it/2023/06/14/funerali-di-berlusconi-la-gelida-omelia-dellarcivescovo-di-milano/7194266/">molto concentrata sull’uomo che ora si ritrova davanti a Dio</ref>, durante il <hi rend="#b">funerale</hi> di<hi rend="#b"> Silvio Berlusconi</hi> fa storcere il naso ad alcuni, lascia indifferenti altri, mentre alcuni ne esaltano i toni. Tutto dentro l’<hi rend="#i">inner circle</hi> berlusconiano. Le <hi rend="#b">parole gelide</hi>, sia nella loro scelta che nei toni, scontentano uno più di ogni altro: <hi rend="#b">Daniele Capezzone</hi>, l’uomo che è stato il volto di <hi rend="#b">Forza Italia</hi> e del <hi rend="#b">Popolo delle Libertà</hi> nel ventennio berlusconiano, quello che più di ogni altro ha interpretato la linea del leader quando l’ex presidente del Consiglio decideva di non metterci la faccia.</p>
    <p>“Francamente (e rispettosamente),<hi rend="#b"> fatico a comprendere</hi> gli applausi e svariati <hi rend="#b">elogi</hi> che ho letto qua e là”, ammette l’ex deputato. L’omelia, a suo avviso, è <hi rend="#b">“costruita in modo furbo”</hi> perché “suscettibile di interpretazioni opposte”. C’è chi, riassume, “vi coglierà la naturale tensione di ogni essere umano alla <hi rend="#b">gioia</hi>, al desiderio, alla dimensione terrena (su questo registro si muovono i primi due paragrafi). E, al momento della morte, c’è una doverosa e rispettosa <hi rend="#b">sospensione</hi> di ogni <hi rend="#b">giudizio</hi>, che spetta solo a Dio”. Ma – sottolinea Capezzone – un <hi rend="#b">“orecchio malevolo</hi> vi coglierà tutt’altro: la descrizione di esseri umani immersi nei <hi rend="#b">vizi mondani</hi>, nell’apparenza, nella superficialità”.</p>
    <p>I paragrafi conclusivi dell’omelia – è l’esegesi di Capezzone – “restano <hi rend="#b">freddi</hi>, duri, <hi rend="#b">senza il calore</hi> di una carezza (che non si avvertiva nemmeno nel tono con cui l’omelia è stata pronunciata)”. Si chiede l’ex portavoce di Forza Italia: “In ogni caso com’è l’<hi rend="#b">uomo d’affari</hi> secondo Delpini? ‘Guarda ai numeri e non ai criteri’. E così abbiamo liquidato il rapporto tra <hi rend="#b">capitalismo</hi> e etica cristiana”. Sotto il post nel quale ha ricostruito la sua analisi del testo, in molti concordano. Commenta perfino una lavoratrice di <hi rend="#b">Mediaset</hi>: “Francamente sono <hi rend="#b">rimasta di sasso</hi> alla descrizione dei <hi rend="#b">numeri</hi> e non i <hi rend="#b">criteri</hi> quando lui amava la sua azienda anche se ultimamente ne era lontano”, scrive <hi rend="#b">Amanda Centola</hi>. Per altri mancava di <hi rend="#b">“misericordia”</hi>, qualcuno sottolinea “alcuni tratti mi sono sembrati eccessivamente duri”, in particolare “la descrizione di uomini d’affari privi di quei <hi rend="#b">sentimenti</hi> necessari per costruire collaborazioni leali”.</p>
    <p>Di parere decisamente opposto due giornali da sempre assai vicini all’ex cavaliere, morto lunedì a 86 anni. Per sito de <hi rend="#i"> Il Foglio</hi> quella di Delpini è stata </p>
    <p><hi rend="#b">“una grande predica”</hi>. Di più: “Un saggio di vita, di fede e di anti moralismo”. Sulla homepage di</p>
    <p>
      <hi rend="#i">si spellano le mani: “Una sorta di</hi>
    </p>
    <hi rend="#b">Libero</hi>
    <p><hi rend="#b">manifesto</hi>che chi ha odiato il Cav dovrebbe leggere”. Lettura decisamente più neutra a</p>
    <p>
      <hi rend="#i">, l’ex quotidiano di famiglia passato agli Angelucci. L’omelia finisce affogata in un titolo sobrio: “L’ultimo abbraccio al Cav. Delpini: ‘Un uomo che ha vissuto'”. Nella home page del sito compare solo in un altro titolo, quello di un’intervista a</hi>
    </p>
    <hi rend="#b">Il Giornale</hi>
    <p><hi rend="#b">Rita Dalla Chiesa</hi>. Secondo la parlamentare ed ex volto Mediaset,</p>
    <p><hi rend="#b">“sembrava scritta da lui”</hi>. Capezzone, che ne è stato il volto e la voce, non concorda. Un’altra voce che ha avanzato qualche dubbio sull’apprezzamento delle parole di Delpini, è quella di</p>
    <p><hi rend="#b">Enrico Mentana</hi>. Il direttore del Tg La7 era presente in Duomo e, collegandosi con lo speciale della sua rete, al termine della cerimonia, ha commentato così l’omelia: “È stata molto forte, non tutti l’hanno apprezzata allo stesso modo.</p>
    <p><hi rend="#b">Qualcuno era sconcertato</hi>“</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>