<doc sitename="Il Fatto Quotidiano" title="Berlusconi: &quot;Mattarella ha una bella immagine coi suoi capelli bianchi&quot; - Il Fatto Quotidiano" author="F Q" date="2015-02-03" url="http://www.ilfattoquotidiano.it/2015/02/03/berlusconi-mattarella-bella-immagine-coi-suoi-capelli-bianchi/1393173/" hostname="ilfattoquotidiano.it" description="“Mattarella? Non lo conosco personalmente, ma sembra una brava persona. Ha una bella immagine coi suoi capelli bianchi”. Silvio Berlusconi arriva nella sala dei corazzieri per assistere al discorso di insediamento del presidente della Repubblica Sergio Mattarella e commenta così l’elezione del nuovo Capo dello Stato. Un nome scelto all’unanimità dal Partito democratico di Matteo Renzi che nei giorni scorsi …" categories="Speciale Quirinale" tags="Forza Italia;Matteo Renzi;Matteo Salvini;Quirinale;Sergio Mattarella;Silvio Berlusconi" fingerprint="bdfc1076780643bd">
  <main><head rend="h1">Berlusconi: “Mattarella ha una bella immagine coi suoi capelli bianchi”</head><graphic src="https://st.ilfattoquotidiano.it/wp-content/uploads/2015/02/berlusconi-colle-675.jpg"/><p>“<hi rend="#b">Mattarella</hi>? Non lo conosco personalmente, ma sembra una brava persona. Ha una bella immagine coi suoi capelli bianchi”. <hi rend="#b">Silvio Berlusconi</hi> arriva nella sala dei corazzieri per assistere al <ref target="http://www.ilfattoquotidiano.it/2015/02/03/giuramento-mattarella-presidente-montecitorio-larbitro-essere-imparziale-diretta/1392306/">discorso di insediamento del presidente della Repubblica Sergio Mattarella</ref> e commenta così l’elezione del nuovo <hi rend="#b">Capo dello Stato</hi>. <ref target="http://www.ilfattoquotidiano.it/2015/01/29/presidente-repubblica-elezioni-in-diretta-ok-unanime-pd-mattarella/1379862/">Un nome scelto all’unanimità dal Partito democratico</ref> di </p><p><hi rend="#b">Matteo Renzi</hi></p><p><ref target="http://www.ilfattoquotidiano.it/2015/01/30/presidente-repubblica-elezioni-in-diretta-doppia-fumata-nera-renzi-auspico-convergenza-ncd-udc-verso-si/1382829/">che nei giorni scorsi ha spaccato</ref>.</p><hi rend="#b">Forza Italia</hi>, con i “dissidenti” fittiani che chiedevano l’azzeramento dei vertici di partito<p>Come <ref target="http://www.ilfattoquotidiano.it/2015/02/02/sergio-mattarella-invito-berlusconi-per-linsediamento-renzi-riforme-fi-ci-stia/1389156/">annunciato alla vigilia dell’insediamento</ref>, il leader di <hi rend="#b">Fi</hi> e pregiudicato, <ref target="http://www.ilfattoquotidiano.it/2015/02/03/mediaset-b-scontato-condanna-appena-42-venerdi-sacra-famiglia/1392204/">fresco di uno sconto di pena di 45 giorni</ref>, arriva al <hi rend="#b">Colle</hi>,<hi rend="#b"/>anche se non in ottima forma. Tant’è che ad alcuni parlamentari azzurri dice prima dell’inizio della cerimonia: “Ho una <hi rend="#b">afasia</hi> assoluta, non posso parlare e non parlo. Non posso neanche respirare”. Poi prende posto di fianco al segretario della <hi rend="#b">Lega Nord</hi>, <hi rend="#b">Matteo Salvini</hi>. Con cui, scherza, “parlo solo di <hi rend="#b">Milan</hi>“. Ma il leader del Carroccio non c’è. “Non sapevo di essere stato invitato e di avere un posto”, spiega dai microfoni di <hi rend="#i">Radio Padania</hi>. E a quel punto, ad occupare il suo posto, ci pensa la presidente di Fratelli d’Italia, <hi rend="#b">Giorgia Meloni </hi>ad occupare. </p><graphic src="https://st.ilfattoquotidiano.it/wp-content/uploads/2015/02/silvio-berlusconi-5-200x200.jpg"/><graphic src="https://st.ilfattoquotidiano.it/wp-content/uploads/2015/02/silvio-berlusconi-4-200x200.jpg"/><graphic src="https://st.ilfattoquotidiano.it/wp-content/uploads/2015/02/silvio-berlusconi-2-200x200.jpg"/><graphic src="https://st.ilfattoquotidiano.it/wp-content/uploads/2015/02/silvio-berlusconi-200x200.jpg"/><graphic src="https://st.ilfattoquotidiano.it/wp-content/uploads/2015/02/silvio-berlusconi-3-200x200.jpg"/><graphic src="https://st.ilfattoquotidiano.it/wp-content/uploads/2015/02/silvio-berlusconi-6-200x200.jpg"/><graphic src="https://st.ilfattoquotidiano.it/wp-content/uploads/2015/02/silvio-berlusconi-7-200x200.jpg"/><graphic src="https://st.ilfattoquotidiano.it/wp-content/uploads/2015/02/silvio-berlusconi-8-200x200.jpg"/><p>L’ex <hi rend="#b">Cavaliere</hi> commenta poi il discorso di insediamento, che è stato “adeguato e rispettoso della <hi rend="#b">Costituzione</hi>, proprio quello che noi ci aspettiamo da un <hi rend="#b">Capo dello Stato</hi>” e precisa che il nuovo presidente ha “il dono della <hi rend="#b">concisione</hi>, che non guasta”. Ma nonostante gli apprezzamenti al <hi rend="#b">Capo dello Stato</hi> puntualizza ancora una volta che la scelta di votare scheda bianca e non <hi rend="#b">Sergio Mattarella</hi> era “indiscutibile perché votata all’unanimità dai gruppi di <hi rend="#b">Forza Italia</hi>“.</p><p>Nel corso di un veloce saluto al presidente del Consiglio, <hi rend="#b">Matteo Renzi</hi> presenta a <hi rend="#b">Berlusconi</hi> il ministro <hi rend="#b">Pier Carlo Padoan</hi> e il leader di <hi rend="#b">Forza Italia</hi> scherza: “Speriamo non sia birichino come te”. “Il fatto è – replica <hi rend="#b">Renzi</hi> – che io sono meno birichino di te”. Poco dopo il premier incrocia<hi rend="#b"> Gianni Letta</hi> e gli racconta l’episodio: “Nella classifica dei birichini c’è prima <hi rend="#b">Padoan</hi>, poi <hi rend="#b">Berlusconi</hi> e poi io”. A cerimonia conclusa il leader di <hi rend="#b">Fi </hi>lascia il <hi rend="#b">Quirinale</hi> senza salutare il neoletto presidente, perché “c’era sempre gente intorno”. Ma se ne va convinto “che presto potrò avere una udienza”.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>