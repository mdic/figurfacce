<doc sitename="Il Fatto Quotidiano" title="Il programma dei funerali di Berlusconi: tutto sulle esequie, l'accesso al Duomo e alla piazza" author="Andrea Tundo" date="2023-06-14" url="https://www.ilfattoquotidiano.it/2023/06/14/funerali-berlusconi-programma-esequie-di-stato-accesso-piazza-duomo/7192954/" hostname="ilfattoquotidiano.it" description="La salma sul sagrato per qualche minuto, due maxischermi, imponenti misure di sicurezza: come funzionerà" categories="Cronaca" tags="Duomo Milano;Milano;Piazza Fontana;Silvio Berlusconi" fingerprint="edadd67b6c4a44b1">
  <main>
    <head rend="h1">Funerali di Berlusconi: tutto sulle esequie di Stato, l’accesso al Duomo e alla piazza</head>
    <graphic src="https://st.ilfattoquotidiano.it/wp-content/uploads/2023/06/13/Funerali-Berlusconi-duomo-milano-programma-690x362.jpg"/>
    <p>Una macchina complessa, rifinita fino all’ultimo, dopo ripetute <hi rend="#b">riunioni</hi> e <hi rend="#b">sopralluoghi</hi>. Il <hi rend="#b">funerale di Stato</hi> di <hi rend="#b">Silvio Berlusconi</hi>, <ref target="https://www.ilfattoquotidiano.it/2023/06/12/morto-berlusconi-non-solo-i-funerali-di-stato-previsti-per-legge-il-governo-dichiara-anche-il-lutto-nazionale/7191973/">deciso tra polemiche trasversali a causa della condanna per frode fiscale</ref>, richiede un <hi rend="#b">dispositivo di sicurezza</hi> di alto livello per la presenza di numerose <hi rend="#b">autorità</hi> italiane e straniere, oltre a un prevedibile <hi rend="#b">afflusso</hi> in cittadini nel centro di <hi rend="#b">Milano</hi> che supererà la capienza massima stabilita per <hi rend="#b">piazza Duomo</hi>. All’interno della chiesa saranno poco più di<hi rend="#b"> 2.000</hi> le persone ammesse, con la <hi rend="#b">famiglia</hi> seduta nella parte destra della cattedrale e le autorità in quella sinistra. Tra i <hi rend="#b">capi di Stato esteri</hi> che parteciperanno è certa la presenza del premier ungherese <hi rend="#b">Viktor Orban</hi> e dell’emiro del Qatar <hi rend="#b">Tamim bin Hamed</hi>.</p>
    <p>Oltre al presidente della Repubblica <hi rend="#b">Sergio Mattarella</hi>, che sarà l’ultimo ad entrare in chiesa, a Milano arriverà una <hi rend="#b">delegazione</hi> di 32 persone del <hi rend="#b">governo</hi>. Certa la presenza degli ex presidenti del Consiglio Mario <hi rend="#b">Draghi</hi>, Matteo <hi rend="#b">Renzi</hi> e Mario <hi rend="#b">Monti</hi>. Annunciato anche il commissario agli Affari economici Paolo <hi rend="#b">Gentiloni</hi>, anche lui ex premier, mentre non ci sarà Romano <hi rend="#b">Prodi</hi>, la cui presenza era prevista prima del <ref target="https://www.ilfattoquotidiano.it/2023/06/13/morta-a-76-anni-flavia-franzoni-moglie-dellex-premier-romano-prodi/7193057/">grave lutto che lo ha colpito nelle scorse ore</ref>. Tra gli esponenti dell’opposizione hanno confermato la loro presenza anche <ref target="https://www.ilfattoquotidiano.it/2023/06/14/funerali-berlusconi-lelenco-dei-presenti-da-schlein-a-renzi-da-orban-allemiro-al-thani-assente-conte/7193697/">Elly Schlein e Carlo Calenda, assenti annunciati invece Giuseppe Conte e Nicola Fratoianni</ref>. Le autorità avranno un </p>
    <p><hi rend="#b">ingresso riservato</hi>da</p>
    <p><hi rend="#b">piazza Fontana</hi>, dove il</p>
    <p><hi rend="#b">divieto di sosta</hi>è scattato già martedì nella notte sono iniziate le</p>
    <p><hi rend="#b">operazioni di bonifica</hi>. L’ingresso è previsto tra le 14.30 e le 15.</p>
    <p>In piazza Duomo martedì pomeriggio è iniziato l’allestimento delle transenne e sono stati montati anche <hi rend="#b">due maxischermi</hi> per permettere a tutti di assistere alle esequie. Il <hi rend="#b">Comune di Milano</hi>, come avviene per i concerti, ha proposto un <hi rend="#b">“accesso libero”</hi> ai cittadini, nel senso che non serviranno <hi rend="#b">pass</hi>. La piazza avrà comunque una <hi rend="#b">capienza massima</hi> di <hi rend="#b">10mila persone</hi> e verranno allestiti dei <hi rend="#b">filtraggi</hi>, uno dei quali sicuramente in zona <hi rend="#b">via Giuseppe Mazzini</hi>. Ai <hi rend="#b">varchi</hi> che permetteranno l’accesso in piazza vengono effettuati <hi rend="#b">controlli</hi> dagli agenti con il <hi rend="#b">metal detector</hi> e il “cordone di sicurezza” si estenderà anche all’esterno. La <hi rend="#b">fermata Duomo</hi> della <hi rend="#b">metropolitana </hi>è chiusa diverse linee dei <hi rend="#b">mezzi di superficie </hi>vengono deviate.</p>
    <p>Imponenti le <hi rend="#b">misure antiterrorismo</hi> con la presenza degli agenti dei <hi rend="#b">servizi segreti</hi> e numerose Aliquote di primo intervento dei <hi rend="#b">carabinieri</hi> e Unità Operative di primo intervento della <hi rend="#b">polizia</hi>, squadre specializzate che hanno il compito di intervenire all’interno di <hi rend="#b">situazioni ad alto rischio</hi>. Da tutta l’area verranno sono stati rimossi cestiti dell’Amsa e la piazza è completamente transennata dalle 10. Il <hi rend="#b">feretro</hi> di Berlusconi sosterà sul <hi rend="#b">sagrato</hi> del Duomo prima di entrare, quindi verrà accompagnato fino all’altare dall’arciprete del Duomo, <hi rend="#b">Gianantonio Borgonovo</hi>. La cerimonia funebre sarà celebrata dall’arcivescovo di Milano, <hi rend="#b">Mario Delpini</hi>. I funerali di Stato prevedono la presenza di <hi rend="#b">6 carabinieri</hi> in <hi rend="#b">alta uniforme</hi> che riservano al feretro gli <hi rend="#b">onori militari</hi> in entrata e in uscita dalla chiesa. Prevista dal cerimoniale anche una orazione commemorativa ufficiale.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>