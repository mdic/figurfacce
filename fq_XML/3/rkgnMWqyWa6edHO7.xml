<doc sitename="Il Fatto Quotidiano" title="Salva-Berlusconi, Coppi ammette: &quot;Quella norma è un segnale per il Quirinale&quot; - Il Fatto Quotidiano" author="Carlo Tecce" date="2015-01-06" url="http://www.ilfattoquotidiano.it/2015/01/06/salva-berlusconi-coppi-ammette-quella-norma-segnale-per-quirinale/1318110/" hostname="ilfattoquotidiano.it" description="Con maniacale cura nel selezionare le parole più adatte, l’avvocato Franco Coppi fa un’annotazione al momento dei saluti: “Mi chiede se la polemica sul 3% per i reati fiscali e sul mio assistito Silvio Berlusconi c’entri con la partita per il Quirinale? E io le rispondo di sì, altrimenti perché Matteo Renzi promette che la …" categories="Speciale Quirinale" tags="Franco Coppi;Matteo Renzi;Palazzo Chigi;Quirinale;Silvio Berlusconi" fingerprint="eebe286fd07a80ec">
  <main>
    <head rend="h1">Salva-Berlusconi, Coppi ammette: “Quella norma è un segnale per il Quirinale”</head>
    <graphic src="https://st.ilfattoquotidiano.it/wp-content/uploads/2015/01/franco-coppi-675.jpg"/>
    <p>Con maniacale cura nel selezionare le parole più adatte, l’avvocato <hi rend="#b">Franco Coppi</hi> fa un’annotazione al momento dei saluti: “<ref target="http://www.ilfattoquotidiano.it/2015/01/06/salva-berlusconi-non-cosi-governo-renzi-grazia-gli-evasori-milionari/1317162/">Mi chiede se la polemica sul 3% per i reati fiscali e sul mio assistito Silvio Berlusconi</ref> c’entri con la partita per il </p>
    <p><hi rend="#b">Quirinale</hi>? E io le rispondo di sì, altrimenti perché</p>
    <p><hi rend="#b">Matteo Renzi</hi>promette che la pratica sarà rinviata a presidente eletto e dopo la fine dei servizi sociali a</p>
    <p><hi rend="#b">Cesano Boscone</hi>?”</p>
    <p>Il professor Coppi inizia da lontano, cita <hi rend="#b">Giulio Andreotti</hi>, un suo ex cliente: “Mi ripeteva che le notizie non vanno corrette o smentite, è dannoso. Ma io un ragionamento lo voglio fare”. E allora, avvocato, l’ormai famosa norma salva evasori e frodatori, avrebbe <hi rend="#b">riabilitato</hi> il condannato Silvio Berlusconi? “Occorre valutare, <hi rend="#b">forse sì</hi>, adesso non mi sembra più una questione attuale. E vi assicuro che non sono in disaccordo con <hi rend="#b">Niccolò Ghedini</hi> (la considerava inutile per B.), difendiamo assieme Berlusconi, altrimenti sembriamo due cretini. <ref target="http://www.ilfattoquotidiano.it/2015/01/05/norma-salva-berlusconi-dagospia-scritta-coppi-lotti-gallo-padoan/1315995/">E aggiungo che non ho mai incontrato il ministro Pier Carlo Padoan (riferimento a Dagospia)</ref>. Quel che posso evidenziare è che il</p>
    <p><hi rend="#b">Tesoro</hi>e</p>
    <p><hi rend="#b">Palazzo Chigi</hi>non potevano non sapere l’esistenza del codice. E mi domando: perché ieri ritenevano giusta la legge e oggi è</p>
    <p><hi rend="#b">sbagliata</hi>? Colpa sempre di Berlusconi?”. Era smaccatamente un dono infiocchettato per il suo assistito, non tema però, Renzi dice che vuole aspettare l’elezione del capo dello Stato. “Questo è l’aspetto che mi preoccupa e comprendo chi lo solleva: il provvedimento appare legato alle trattative per il Quirinale, utilizzato come</p>
    <p><hi rend="#b">un messaggio</hi>mentre ci avviciniamo all’appuntamento per la successione di</p>
    <p><hi rend="#b">Giorgio Napolitano</hi>. È scorretto per i cittadini che potrebbero beneficiare della soglia del 3% e per il Berlusconi politico. Per fortuna, il problema non mi riguarda”.</p>
    <p><hi rend="#b">Vertice ad Arcore di B. e la telefonata con Matteo. </hi>Il professor Coppi offre lo spunto per ricostruire una faccenda con tante comparse ancora<hi rend="#b"> ignote</hi> (chi ha modificato e valutato il <hi rend="#b">decreto legislativo</hi> in materia fiscale e chi l’ha vergato?) e due insigni protagonisti: i contraenti del<hi rend="#b"> patto del Nazareno</hi>, l’anziano Silvio Berlusconi e il giovane Matteo Renzi. Per lo scafato Coppi, la mossa del giovane è servita a <hi rend="#b">rassicurare</hi> l’anziano. Anche in villa <hi rend="#b">San Martino di Arcore</hi>,<ref target="http://www.ilfattoquotidiano.it/2015/01/04/norma-salva-berlusconi-renzi-blocca-lex-cav-potrebbe-salvarsi/1314108/"> l’apparizione e la scomparsa dell’ articolo 19 bis, che conteneva la scappatoia per l’ex Cavaliere</ref>, sono fenomeni che vengono interpretati come un segnale per il capo di</p>
    <p><hi rend="#b">Forza Italia</hi>. Un po’ di riguardo, perché fa intendere che Renzi potrebbe</p>
    <p><hi rend="#b">ripristinare completamente</hi>l’attività politica dell’alleato del Nazareno. E un po’ sovviene la sensazione che il regalo natalizio, licenziato dal Cdm il 24 dicembre di vigilia, sia stato sfruttato per pressare Berlusconi in vista del</p>
    <p><hi rend="#b">Colle</hi>.</p>
    <p>Non è soltanto una suggestione di <hi rend="#b">Augusto Minzolini</hi>, ma un pensiero comune tra i dirigenti forzisti. L’ex Cavaliere, ieri pomeriggio, ha convocato i capigruppo di Camera (<hi rend="#b">Renato Brunetta</hi>) e Senato (<hi rend="#b">Paolo Romani</hi>), onnipresente il mai defilato <hi rend="#b">Denis Verdini</hi>, per delineare le tattiche sul Quirinale e per imbracare un partito che cade a pezzi e ha rivelato, per l’occasione, di aver ricevuto una <hi rend="#b">telefonata</hi> di Renzi proprio la sera del 24 dicembre, mentre il pacco di Palazzo Chigi era pronto per essere consegnato all’ex Cavaliere. Il pacco che avrebbe cancellato la sentenza <hi rend="#b">Mediaset</hi> a quattro anni di reclusione e, soprattutto, gli effetti della l<hi rend="#b">egge Severino</hi> che lo rendono incandidabile per sei. Automatico supporre che Renzi, se non fosse davvero così distratto, abbia informato Berlusconi e che il colloquio non sia terminato solo con i tradizionali auguri di buon Natale.</p>
    <p>Stavolta, l’ex Cavaliere non fa la<hi rend="#b"> vittima</hi>, non accusa l’inquilino di palazzo Chigi (che incontrerà a breve), quasi come se già fosse al corrente del canovaccio di questa vicenda, che l’ha prima improvvisamente liberato e poi immediatamente rinchiuso in gabbia. In sintesi: Berlusconi ha <hi rend="#b">apprezzato</hi> lo sforzo di Renzi, e spera che in futuro sia più incisivo. Ovvio che debba inondare i suoi parlamentari con lo sfogo contro la sinistra che lo ricatta per il Quirinale, mescolando eventi politici a sventure private. E pure questo va registrato, incluso un flebile piano per sostenere <hi rend="#b">Pier Ferdinando Casini</hi> al Colle. Per riconquistare l’agibilità politica, rabbonito da Ghedini, Berlusconi confida nella <hi rend="#b">Corte di Strasburgo</hi>, che esaminerà il ricorso contro la Severino. E poi c’è l’amico di<hi rend="#b"> Firenze</hi>.</p>
    <p><hi rend="#b">Il ruolo di Lotti e Verdini e gli esecutori a Chigi. </hi>Nonostante la sospetta generosità che ha spinto Renzi ad assumersi la responsabilità del miracolo natalizio per Berlusconi, prosegue la <hi rend="#b">finta caccia</hi> ai responsabili. Quelli materiali sono facili da individuare: l’ex vigilessa<hi rend="#b"> Antonella Manzione</hi>, che dirige l’ufficio legislativo di Palazzo Chigi, e i <hi rend="#b">tecnici</hi> che l’assistono. Oltre all’ex sindaco di Firenze, i mandati sono della stessa zona. È indiscrezione diffusa che le conseguenze del decreto fossero comprese dai toscani <hi rend="#b">Luca Lotti</hi> e Denis Verdini, il sottosegretario di Renzi e l’emissario di Berlusconi sono i custodi dell’accordo del Nazareno. Appena il trucco è stato scoperto, però, è montata (l’artificiosa) <hi rend="#b">armonia</hi> tra il Tesoro di Padoan a Palazzo Chigi. L’articolo 19 bis, imbarcato dal Consiglio dei ministri senza che fosse notato, ora se lo ricordano in <hi rend="#b">Via XX Settembre</hi>: “Impianto condiviso, effetti sconosciuti”. Non conviene allargare la distanza tra l’Economia e Palazzo Chigi, non alle pendici di un mese che sarà una scalata. L’agenda non lo permette.</p>
    <p><hi rend="#b">Il faccia a faccia con i deputati e i senatori. </hi>L’esordio per Renzi è un esame con i parlamentari democratici, domani. L’ordine: timbrare l’<hi rend="#b">Italicum</hi> a <hi rend="#b">Palazzo Madama</hi> e la riforma costituzionale a <hi rend="#b">Montecitorio</hi>. E poi, in coincidenza, tocca al Quirinale. Gli <hi rend="#b">schieramenti</hi> sono i soliti: Lotti a sinistra, Verdini a destra, i franchi tiratori al centro, ovunque. Questi sono giorni da elenchi fatti e rifatti, mediazioni per raccattare i grandi elettori. Renzi ne dispone circa<hi rend="#b"> 450</hi>, e molti li perderà. Berlusconi non dà cifre esatte. Quelli di Forza Italia sono 150, così recitano le carte, le somme algebriche, senza contare le truppe di <hi rend="#b">Raffaele Fitto</hi>. Ecco perché, prima di affrontare il Colle, occorre che Silvio&amp;Matteo siano affiatati. La pendenza per l’ambita residenza va oltre il 3% dell’evasione fiscale.</p>
    <p>
      <hi rend="#b">da il Fatto Quotidiano del 6 gennaio 2015</hi>
    </p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>