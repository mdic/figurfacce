<doc sitename="Il Fatto Quotidiano" title="Decadenza di Berlusconi, Letta: &quot;Un paradosso far cadere ora il governo&quot; - Il Fatto Quotidiano" author="RQuotidiano" date="2013-08-21" url="http://www.ilfattoquotidiano.it/2013/08/21/decadenza-di-berlusconi-letta-crede-ancora-nel-governo-mi-fido-di-pd-e-pdl/688392/" hostname="ilfattoquotidiano.it" description="La questione della decadenza da senatore di Silvio Berlusconi mette a dura prova il suo governo delle ‘larghe intese’. Pd e Pdl si lanciano messaggi a distanza, dai toni sempre più accesi con l’avvicinarsi della data della discussione in Giunta (in calendario per il prossimo 9 settembre). Ma Enrico Letta – che oggi incontrerà in un faccia …" categories="Politica" tags="Crisi Economica;Decadenza Berlusconi;Enrico Letta;PD;PDL;Silvio Berlusconi" fingerprint="6daf17f4fb0ae2b5">
  <main><head rend="h1">Decadenza di Berlusconi, Letta: “Un paradosso far cadere ora il governo”</head><graphic src="https://st.ilfattoquotidiano.it/wp-content/uploads/2013/08/letta-interna-nuova.jpg"/><p>La questione della <hi rend="#b">decadenza</hi> da senatore di <hi rend="#b">Silvio Berlusconi</hi> mette a dura prova il suo governo delle ‘larghe intese’. <hi rend="#b">Pd</hi> e <hi rend="#b">Pdl</hi> si lanciano messaggi a distanza, dai toni sempre più accesi con l’avvicinarsi della data della discussione in <hi rend="#b">Giunta</hi> (in calendario per il prossimo 9 settembre). Ma <hi rend="#b">Enrico Letta</hi> – che oggi incontrerà in un faccia a faccia <hi rend="#b">Alfano</hi> – si mostra ottimista sulla tenuta dell’<hi rend="#b">esecutivo</hi>: è convinto che il <hi rend="#b">Pd</hi> “farà la scelta giusta”. E che anche il <hi rend="#b">Pdl</hi> “si prenderà le sue responsabilità”. Ma, al contempo, ribadisce <ref target="http://www.ilfattoquotidiano.it/2013/08/18/meeting-di-rimini-napolitano-e-letta-inaugurano-lappuntamento-di-cl/686688/">gli stessi avvertimenti già lanciati domenica a Rimini, dal palco del meeting di Comunione e Liberazione</ref>: l’</p><p><hi rend="#b">Italia</hi>ha “bisogno di</p><p><hi rend="#b">stabilità</hi>” e gli italiani sono consapevoli dei “</p><p><hi rend="#b">costi</hi>che avrebbe l’interruzione” del governo.</p><p>“Penso che il nostro <hi rend="#b">Paese</hi> abbia davanti grandissime <hi rend="#b">opportunità</hi>: confido nella <hi rend="#b">responsabilità</hi> e lungimiranza di tutti. Sono convinto che le difficoltà siano <hi rend="#b">superabili</hi>”, ha detto a Vienna il presidente del Consiglio nel corso della conferenza stampa congiunta, insieme al cancelliere austriaco <hi rend="#b">Werner Feymann</hi>. “Sarebbe <hi rend="#b">paradossale</hi> – ha aggiunto – se, dopo che l’Italia ha tenuto duro durante la <hi rend="#b">crisi</hi> e ora che c’è la possibilità di raccogliere i frutti della terra promessa della ripresa, ci avvitassimo in questioni di <hi rend="#b">politica interna</hi>. Sarebbe sbagliato e sono <hi rend="#b">convinto</hi> che ciascuno farà la propria parte”. Per <hi rend="#b">Letta</hi>, dunque, la tenuta del governo resta l’unica garanzia per la <hi rend="#b">ripresa</hi> economica del Paese, e per questo il premier continua a rispondere con toni concilianti <ref target="http://www.ilfattoquotidiano.it/2013/08/21/berlusconi-ultimatum-al-pd-discussione-legge-severino-o-crisi-di-governo/688580/">alle minacce, neanche troppo velate, che arrivano dal Pdl e dal suo leader</ref>. Meno tenero nei confronti del Cavaliere è stato invece il cancelliere austriaco </p><p><hi rend="#b">Feymann</hi>: “Ho conosciuto</p><p><hi rend="#b">Silvio Berlusconi</hi>e non ho mai pensato che sia un garante della stabilità, per cui sono contento di aver incontrato il presidente</p><p><hi rend="#b">Letta</hi>che sta andando nella</p><p><hi rend="#b">giusta direzione</hi>”.</p><p>Gli stessi concetti erano già stati <hi rend="#b">espressi</hi> dal presidente del Consiglio ieri sera, in un’intervista alla tv austriaca. “In <hi rend="#b">Italia</hi> servono meno parole, più fatti, meno polemiche, più <hi rend="#b">cose concrete</hi> e costruttive”, ha spiegato il premier, aggiungendo che l’unica strada per diventare un Paese normale è “la <hi rend="#b">stabilità</hi> politica” perché il nostro Paese “ha vissuto troppa instabilità e <hi rend="#b">troppe polemiche</hi>“. Un discorso che si lega a doppio filo con la tenuta del governo: “Sono convinto che gli italiani sappiano i <hi rend="#b">costi</hi> che avrebbe l’interruzione di un <hi rend="#b">processo virtuoso</hi> che dà la possibilità di agganciare la <hi rend="#b">ripresa</hi>“, ha detto Letta. Una ripresa che – ha ribadito – “è a portata di mano, sarebbe un <hi rend="#b">errore</hi> non coglierla”. Lo stesso concetto era stato espresso nel pomeriggio anche da <ref target="http://tv.ilfattoquotidiano.it/2013/08/20/decadenza-di-b-epifani-preoccupato-per-paese-se-cade-governo/242582/">Guglielmo Epifani, che si era incontrato a pranzo proprio con Letta per fare il punto della situazione, e all’uscita dell’incontro aveva dichiarato: “Il governo sta facendo bene, sono preoccupato che una crisi possa far arretrare il Paese”</ref>.</p><p>Tuttavia, sulla <hi rend="#b">durata</hi> dell’esecutivo Letta non si sbilancia: “Il mio è un governo parlamentare di <hi rend="#b">grande coalizione</hi> e deve la sua fiducia al presidente della Repubblica e al Parlamento e <hi rend="#b">lavorerà</hi> finché avrà la fiducia del presidente della Repubblica e del Parlamento”.</p><p>Sul <hi rend="#b">governo</hi> pende la spada di Damocle della discussione sulla <hi rend="#b">decadenza</hi> di Berlusconi. Una fonte di<hi rend="#b"> tensione continua</hi> che rischia di paralizzare l’operatività dell’esecutivo, e forse anche di mettere in <hi rend="#b">crisi</hi> i già delicati equilibri della maggioranza. Si moltiplicano, infatti, le voci che vorrebbero <ref target="http://www.ilfattoquotidiano.it/2013/08/19/governo-tentazione-di-berlusconi-discorso-bomba-in-aula-per-far-cadere-governo/686996/">il Cavaliere pronto a far saltare il banco, in caso di pronunciamento a lui sfavorevole della giunta, per tornare poi subito a chiedere il voto agli italiani</ref>. E solo ieri l’ex presidente del Senato, </p><p><ref target="http://www.ilfattoquotidiano.it/2013/08/19/schifani-niente-percorso-comune-col-pd-senza-rinvio-su-decadenza-berlusconi/687100/">, aggiungendo che finché non si trova un accordo sulla situazione di Berlusconi non ci sono neppure margini di discussione sulla riforma della</ref></p><hi rend="#b">Renato Schifani</hi>, aveva legato il futuro del governo ad un “approfondimento” sulla<hi rend="#b">Legge Severino</hi><p><hi rend="#b">legge elettorale</hi>.</p><p>Ciononostante, Letta continua a professare fiducia. “Il Pd – afferma – deciderà in Commissione e le decisioni che assumerà per quanto mi riguarda saranno quelle <hi rend="#b">giuste</hi>“. Concetto valido anche per l’altro fronte della <hi rend="#b">maggioranza</hi>: “Mi fido del fatto che il partito di Berlusconi assumerà le sue <hi rend="#b">decisioni</hi>“. Ma agli alleati/rivali il premier rivolge anche un <hi rend="#b">avvertimento</hi>: “Insieme ad esse – aggiunge – si assumerà anche la <hi rend="#b">responsabilità</hi> delle sue decisioni”. Lapidario, invece, il commento su un’eventuale <hi rend="#b">grazia</hi> a Berlusconi: “Non sono il presidente della Repubblica, quindi non è un mio <hi rend="#b">potere</hi>“, ha concluso. E oggi pomeriggio ci sarà un <hi rend="#b">faccia a faccia</hi>, che potrebbe essere <hi rend="#b">decisivo</hi>, tra il premier <hi rend="#b">Enrico Letta</hi> ed il segretario Pdl e vicepremier<hi rend="#b"> Angelino Alfano</hi>.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>