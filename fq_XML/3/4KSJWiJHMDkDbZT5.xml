<doc sitename="Il Fatto Quotidiano" title="Forza Italia, dopo Brunetta sotto tiro anche il capogruppo al Senato Romani - Il Fatto Quotidiano" author="F Q" date="2015-12-04" url="http://www.ilfattoquotidiano.it/2015/12/04/forza-italia-dopo-brunetta-sotto-tiro-anche-il-capogruppo-al-senato-romani/2276551/" hostname="ilfattoquotidiano.it" description="Dopo Renato Brunetta – rimasto alla guida dei deputati di Forza Italia ma depotenziato del suo “Mattinale” – toccherà al suo omologo al Senato, Paolo Romani, finire sulla graticola dei dissensi interni? E’ quello che autorevoli fonti parlamentari forziste confidano a ilfattoquotidiano.it. Apparentemente, la riconferma di Brunetta potrebbe funzionare da salvacondotto anche per il capogruppo …" categories="Palazzi &amp; Potere" tags="Forza Italia;Maria Elena Boschi;Matteo Salvini;Paolo Romani;Renato Brunetta;Senato;Silvio Berlusconi" fingerprint="eef016bd13d9a2d">
  <main>
    <head rend="h1">Forza Italia, dopo Brunetta sotto tiro anche il capogruppo al Senato Romani</head>
    <graphic src="https://st.ilfattoquotidiano.it/wp-content/uploads/2015/12/romani675.png"/>
    <p>Dopo <hi rend="#b">Renato Brunetta</hi> – <ref target="http://www.ilfattoquotidiano.it/2015/12/02/forza-italia-processo-a-brunetta-rischia-sfiducia-sotto-accusa-spese-per-mattinale-e-gestione-autoritaria/2272768/">rimasto alla guida dei deputati di Forza Italia ma depotenziato del suo “Mattinale”</ref> – toccherà al suo omologo al Senato, </p>
    <p>
      <hi rend="#b">Paolo Romani</hi>
    </p>
    <p><hi rend="#b">,</hi>finire sulla graticola dei dissensi interni? E’ quello che autorevoli fonti parlamentari forziste confidano a</p>
    <p><hi rend="#i">ilfattoquotidiano.it.</hi>Apparentemente, la riconferma di Brunetta potrebbe funzionare da</p>
    <p><hi rend="#b">salvacondotto</hi>anche per il</p>
    <p><hi rend="#b">capogruppo a Palazzo Madama</hi>, la cui leadership non sembra più quella di un tempo. Ma il fuoco che cova ancora sotto la cenere al gruppo alla</p>
    <p><hi rend="#b">Camera</hi>“rischia di estendersi pure al</p>
    <p><hi rend="#b">Senato”</hi>.</p>
    <p><hi rend="#b">ALLA CARICA</hi> A poche ore dalla conferma, seppure con meno poteri, del capogruppo di Montecitorio, <hi rend="#b">Luca Squeri,</hi> uno dei malpancisti guidati da <hi rend="#b">Elio Vito</hi>, è tornato alla carica chiedendo una <hi rend="#b">verifica</hi> e quindi, in sostanza, di mettere ai voti Brunetta. E si è fatto sentire da Palazzo Madama anche il <hi rend="#b">senatore</hi> azzurro <hi rend="#b">Vincenzo Gibiino</hi>, ex coordinatore di Forza Italia in<hi rend="#b"> Sicilia. </hi>Gibbino chiede che si affronti subito il nodo “dell’organizzazione del nostro movimento, sia alla Camera che al Senato”. Per cambiare capigruppo? Lui la mette così: “Niente di personale. Nessuna rottamazione, ma occorre<hi rend="#b"> più confronto</hi> tra i parlamentari”<hi rend="#b">.</hi> Poi la parte più significativa della sua presa di posizione: l’ex coordinatore siciliano ricorda che<hi rend="#b"> la linea del centrodestra</hi> è cambiata<hi rend="#b"> dopo Bologna</hi>, quando Berlusconi salì sul palco della Lega. E che, quindi, “il<hi rend="#b"> patto del Nazareno</hi> è morto”, come “ha detto <hi rend="#b">Silvio Berlusconi</hi> in tv da <hi rend="#b">Vespa”.</hi> Proprio la principale critica che nel gruppo al Senato viene fatta a Romani. E cioè di essere rimasto<hi rend="#b"> “troppo filogovernativo”.</hi></p>
    <p><hi rend="#b">FUORI LINEA </hi>E questo è il punto: i malumori politici che aleggiano tra gli scranni di Palazzo Madama. La scorsa estate fece storcere il naso a più d’uno quella battuta in cui Romani non escludeva di incontrare il ministro delle Riforme <hi rend="#b">Maria Elena Boschi</hi> a Forte dei Marmi, dove erano in vacanza entrambi, per poter <hi rend="#b">modificare l’Italicum</hi>, la nuova legge elettorale. E, soprattutto, ai fautori della nuova linea azzurra di unità con la<hi rend="#b"> Lega e Fratelli d’Italia</hi> non è piaciuta<ref target="http://www.ilfattoquotidiano.it/2015/11/08/berlusconi-il-ritorno-diventa-il-passaggio-di-testimone-qui-per-responsabilita-ma-salvini-basta-nostalgie-per-il-94/2200948/"> l’opposizione di Romani alla scelta dell’ex Cavaliere di salire sul palco di Matteo Salvini a Bologna</ref>. Il capogruppo azzurro al Senato poi si è allineato alla decisione del leader di Fi, ma, si sa, che fino all’ultimo è stato tra quelli che remavano contro l’abbraccio con il</p>
    <p><hi rend="#b">Carroccio.</hi>Adesso arrivano le critiche di</p>
    <p><hi rend="#b">Gibiino.</hi>Che, se non chiede apertamente la sostituzione di Romani, certo dimostra che la posizione del capogruppo</p>
    <p><hi rend="#b">non è più saldissima</hi>come un tempo. Tanto da poter essere in futuro investita dalla stessa tempesta che a Montecitorio ha fatto tremare Brunetta.</p>
    <p>
      <hi rend="#b">di Monica Bertelli</hi>
    </p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>