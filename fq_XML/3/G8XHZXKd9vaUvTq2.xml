<doc sitename="Il Fatto Quotidiano" title="&quot;Per far dimagrire Berlusconi mi finsi un medico indiano. Gli imposi di non fare sesso con Veronica Lario che non la prese bene”: lo scherzo di Marco Columbro - Il Fatto Quotidiano" author="F Q" date="2024-10-11" url="https://www.ilfattoquotidiano.it/2024/10/11/silvio-berlusconi-veronica-lario-marco-columbro-scherzo/7727198/" hostname="ilfattoquotidiano.it" description="Marco Columbro: &quot;Per far dimagrire Berlusconi mi finsi un medico indiano&quot; - Anteprima FqMagazine" categories="Televisione" tags="Nunzia De Girolamo;Silvio Berlusconi" fingerprint="7dc9432fdb0fd16f">
  <main>
    <p><hi rend="#b">Marco Columbro</hi> è uno degli ospiti di <hi rend="#b">Nunzia De Girolamo</hi> a “<hi rend="#b">Ciao Maschio</hi>”, nella puntata in onda domani, sabato 12 Ottobre, in seconda serata su Rai 1. In anteprima a <hi rend="#i">FqMagazine</hi> un simpatico aneddoto che lega il conduttore al presidente Silvio Berlusconi.</p>
    <p>“Ero molto amico di Berlusconi, c’è stato un periodo in cui sono riuscito a metterlo anche a dieta.- ha detto – <hi rend="#b">Mi vide molto dimagrito, allora gli spiegai del mio digiuno a base di brodo di frutta e di verdura.</hi> Ma lui non sapeva come dirlo a Veronica, sua moglie. Allora mi disse: ‘mi è venuta in mente un’idea, tu adesso fingi di essere un medico indiano, io la chiamo, ci parli e dici che io devo fare un digiuno di questi giorni’”.</p>
    <p>E poi lo scherzo: “<hi rend="#b">Così fece, la chiamò ed io mi dovetti fingere di essere un medico indiano. Dissi che Berlusconi aveva questo ingrossamento al fegato e che doveva fare il digiuno per dieci giorni</hi>. Gli dissi anche ‘mi raccomando, non deve fare sesso, altrimenti gli potrebbe venire un collasso’. Lei non la prese molto bene, ma riuscii a convincerla. Poi, senza dire nulla alla scorta, andammo io e Silvio al mercato a prendere frutta e verdura. C’era una 500 che aveva trovato lì fuori, che aveva preso e non so nemmeno di chi fosse, ci infilammo dentro ed andammo insieme al mercato”.</p>
  </main>
  <comments/>
</doc>