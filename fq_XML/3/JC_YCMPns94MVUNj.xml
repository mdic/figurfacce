<doc sitename="Il Fatto Quotidiano" title="Milan, Berlusconi: &quot;Dopo 30 anni pronto a passare la mano&quot;. &quot;Lascio a chi può rendere il club protagonista nel mondo&quot; - Il Fatto Quotidiano" author="F Q" date="2016-05-27" url="http://www.ilfattoquotidiano.it/2016/05/27/milan-berlusconi-dopo-30-anni-pronto-passare-la-mano-lascio-chi-puo-rendere-il-club-protagonista-nel-mondo/2771358/" hostname="ilfattoquotidiano.it" description="“Pronto a vendere? Certamente sì, è un anno che cerco una continuazione della mia presidenza al Milan. Tutto il mondo subisce l’arrivo dei soldi del petrolio, tutto è cambiato. Una sola famiglia non può sostenere le spese per restare protagonisti in Europa. Dopo 30 anni e tutti i successi che abbiamo avuto, credo che la …" categories="Calcio" tags="Milan;Serie A;Silvio Berlusconi" fingerprint="ece95b2bf42f8f01">
  <main>
    <head rend="h1">Milan, Berlusconi: “Dopo 30 anni pronto a passare la mano”. “Lascio a chi può rendere il club protagonista nel mondo”</head>
    <graphic src="https://st.ilfattoquotidiano.it/wp-content/uploads/2016/02/berlusconi_675.jpg"/>
    <p>“Pronto a vendere? Certamente sì, è un anno che cerco una continuazione della mia presidenza al <hi rend="#b">Milan</hi>. Tutto il mondo subisce l’arrivo dei soldi del petrolio, tutto è cambiato. Una sola famiglia non può sostenere le spese per restare protagonisti in Europa. <hi rend="#b">Dopo 30 anni</hi> e tutti i successi che abbiamo avuto, credo che la decisione che debba ancora prendere è trovare un successore a Berlusconi che sia un successore che funzioni per il Milan, e sbaglierei se non fosse adeguato”. Queste le parole di <hi rend="#b">Silvio Berlusconi</hi>, presidente del Milan, ospite degli studi di <hi rend="#i">Virus</hi> a proposito della possibile cessione del club ad <hi rend="#b">investitori cinesi</hi>. Il numero uno dei rossoneri questa mattina ha aggiunto ai microfoni di Tele Radio Più: “Ritengo che dopo 30 anni sia arrivato il momento di passare la mano. Ma voglio lasciare il Milan a chi sia capace di renderlo protagonista in Italia e nel mondo”.</p>
    <p>E’ la prima volta che l’ex presidente del Consiglio e leader di<hi rend="#b"> Forza Italia</hi> si esprime in maniera così decisa sul futuro della società rossonera. Negli ultimi mesi sono stati numerosi i tentativi di cessione di una quota rilevante del club, su tutti <ref target="http://www.ilfattoquotidiano.it/2015/06/05/milan-silvio-berlusconi-vende-il-47-del-diavolo-a-mr-bee-taechaubol/1751838/">l’offerta arrivata da Bee Taechaubol di 480 milioni per il 48% delle quote societarie</ref>. Il gruppo di investitori cinesi, di cui però il patron del Milan non ha rivelato le generalità, “ci è apparso un gruppo solido – ha detto Berlusconi – Quello che cerchiamo di ottenere da loro è la garanzia che investano nel Milan ogni anno. Ad una squadra che deve prendere i </p>
    <p><hi rend="#b">top player</hi>necessari per vincere servono dai</p>
    <p><hi rend="#b">100 ai 200 milioni all’anno</hi>. Loro hanno un grande mercato, dove possono</p>
    <p><hi rend="#b">commercializzare il brand del Milan</hi>, che ha un grande valore”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>