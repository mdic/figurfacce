<doc sitename="Il Fatto Quotidiano" title="Processo escort, pm: &quot;Tarantini sfruttava lato debole di Berlusconi&quot;. Chiesti 8 anni - Il Fatto Quotidiano" author="F Q" date="2015-10-19" url="http://www.ilfattoquotidiano.it/2015/10/19/processo-escort-pm-tarantini-sfruttava-lato-debole-di-berlusconi-chiesti-otto-anni/2142190/" hostname="ilfattoquotidiano.it" description="Otto anni di reclusione per Gianpaolo Tarantini, che avrebbe organizzato il giro di escort a favore dell’ex premier Silvio Berlusconi per “corteggiarlo”, perché voleva entrare nel (suo, ndr) cerchio magico sfruttando il suo lato debole”. Sei anni a testa invece per Massimiliano Verdoscia e per il pr milanese Pierluigi Faraone, “referenti operativi dell’organizzazione”, e tre per Sabina …" categories="Giustizia" tags="Bari;Caso Escort Bari;Escort;Gianpaolo Tarantini;Leonardo - Finmeccanica;Protezione Civile;Silvio Berlusconi" fingerprint="edece204f5274505">
  <main>
    <head rend="h1">Processo escort, pm: “Tarantini sfruttava lato debole di Berlusconi”. Chiesti 8 anni</head>
    <graphic src="https://st.ilfattoquotidiano.it/wp-content/uploads/2015/10/gianpaolo-tarantini-6751.jpg"/>
    <p>Otto anni di reclusione per <hi rend="#b">Gianpaolo Tarantini</hi>, che avrebbe organizzato il giro di escort a favore dell’ex premier <hi rend="#b">Silvio Berlusconi </hi>per “corteggiarlo”, perché voleva entrare nel (suo,<hi rend="#i"> ndr</hi>) <hi rend="#b">cerchio magico</hi> sfruttando il suo lato debole”. Sei anni a testa invece per <hi rend="#b">Massimiliano Verdoscia</hi> e per il pr milanese <hi rend="#b">Pierluigi Faraone</hi>, “referenti operativi dell’organizzazione”, e tre per <ref target="http://www.ilfattoquotidiano.it/2015/10/05/escort-bari-casa-da-14-milioni-pagata-da-berlusconi-per-sabina-began/2096582/"> Sabina Beganovic, nota anche come ‘Ape regina’ delle feste dell’ex Cavaliere</ref>. Sono queste le richieste che il pm della Procura di Bari </p>
    <p><hi rend="#b">Eugenia Pontassuglia</hi>ha avanzato al termine della</p>
    <p><ref target="http://www.ilfattoquotidiano.it/2015/10/05/processo-escort-pm-tarantini-indotto-da-berlusconi-a-reclutare-donne-trattate-come-merce/2098748/">requisitoria del</ref>, chiedendo la sola assoluzione di</p>
    <hi rend="#b">processo escort</hi>
    <p><hi rend="#b">Claudio Tarantini</hi>, fratello di</p>
    <p><hi rend="#b">Gianpaolo</hi>.</p>
    <p>Le accuse, a vario titolo, sono di associazione per delinquere finalizzata allo sfruttamento, favoreggiamento e induzione alla prostituzione per reati che risalirebbero a un periodo tra il 2008 e il 2009. Chiesti inoltre due anni per <hi rend="#b">Letizia Filippi</hi> e un anno e mezzo per <hi rend="#b">Francesca Lana</hi>, entrambe attrici. L’invio di donne nelle residenze dell’allora capo del governo affinché si prostituissero era finalizzato ad una serie di obiettivi: <hi rend="#b">Tarantini</hi> voleva candidarsi con <hi rend="#b">Forza Italia</hi> alle elezioni europee del 2009 e, attraverso <hi rend="#b">Berlusconi</hi>, voleva fare affari con la <hi rend="#b">Protezione civile</hi> e <hi rend="#b">Finmeccanica</hi>. Progetto che però frana dopo la perquisizione eseguita dalla <hi rend="#b">Gdf</hi> su disposizione della magistratura barese.</p>
    <p><hi rend="#b">D’Addario chiede un milione di euro di risarcimento</hi> – Nel corso dell’udienza <hi rend="#b">Patrizia D’Addario</hi> ha chiesto un risarcimento danni di un milione di euro per “aver patito danni alla salute, alle relazioni personali e alla morale per l’eco mediatica prodotta dallo scandalo”. Furono proprio le dichiarazioni che rilasciò alla <hi rend="#b">magistratura</hi> a svelare l’esistenza di festini svoltisi tra il 2008 e il 2009 nelle residenze dell’allora capo del governo e leader di <hi rend="#b">Forza Italia</hi>.</p>
    <p><hi rend="#b">“Rapporti pagati da Berlusconi e Tarantini” – Tarantini</hi> “si inventò che <hi rend="#b">Berlusconi</hi> voleva far condurre il <hi rend="#b">Festival di Sanremo</hi> all’<hi rend="#b">Arcuri</hi>” per reclutare l’attrice a una delle feste, ha detto il pm durante la requisitoria. La soubrette, però, nonostante il pressing di “Gianpi” e di <hi rend="#b">Francesca Lana</hi>, che è imputata nel processo, rifiutò di andare a letto con l’allora premier. Nel corso dell’udienza l’accusa ha anche ricordato che l’ex concorrente de <hi rend="#i">La Fattoria </hi><hi rend="#b">Barbara Guerra</hi>, in cambio delle notti trascorse con <hi rend="#b">Berlusconi</hi>, ha ricevuto una villa a <ref target="http://www.ilfattoquotidiano.it/2015/07/04/ruby-ter-barbara-guerra-a-spinelli-ce-il-problema-del-processo-a-bari/1843644/"> Bernareggio – del valore di un milione di euro, e dove “si è chiusa per non essere rintracciata per deporre a Bari“</ref> -, un bilocale in corso </p>
    <p><hi rend="#b">Sempione</hi>, nel centro di</p>
    <p><hi rend="#b">Milano</hi>, e varie utilità, tra cui 10 mila euro per non deporre al processo escort in corso dinanzi al tribunale di</p>
    <p><hi rend="#b">Bari</hi>.</p>
    <p>Per quanto riguarda invece la escort <hi rend="#b">Ioana Visan</hi>, che ha partecipato ai festini nelle residenze di <hi rend="#b">Berlusconi</hi>, il Cav provvedeva alle spese di affitto di un appartamento e telefoniche, somme che erano messe a disposizione dal ragioniere <hi rend="#b">Giuseppe Spinelli</hi>, mentre le bollette le pagava l’ex consigliere regionale della Lombardia <hi rend="#b">Nicole Minetti</hi>. “Quindi – ha concluso il pm – <hi rend="#b">Visan</hi> e <hi rend="#b">Guerra</hi> per avere rapporti sessuali con <hi rend="#b">Berlusconi</hi> venivano pagati sia da <hi rend="#b">Berlusconi</hi> sia da <hi rend="#b">Gianpaolo Tarantini</hi>, che solitamente versava alle ragazze mille euro a prestazione”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>