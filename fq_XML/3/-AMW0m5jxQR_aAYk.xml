<doc sitename="Il Fatto Quotidiano" title="La lista dei sottosegretari del governo Renzi" author="RQuotidiano" date="2014-03-01" url="http://www.ilfattoquotidiano.it/2014/03/01/renzi-parte-con-5-indagati-e-24-riciclati-alla-giustizia-nomi-graditi-a-berlusconi/897205/" hostname="ilfattoquotidiano.it" description="Matteo Renzi il Rottamatore parte con indagati e riciclati. La squadra di governo del premier non solo ha nomi graditi a Silvio Berlusconi alla Giustizia, ma può contare su cinque inquisiti e ben 18 sottosegretari confermati dal precedente presidente del Consiglio, defenestrato con la motivazione che bisognava cambiare passo. Come sono stati confermati anche sei …" categories="Politica" tags="Enrico Letta;Governo;Matteo Renzi;PD;Silvio Berlusconi" fingerprint="efedfa705f8e2338">
  <main><head rend="h1">Renzi parte con 5 indagati e 24 riciclati. Alla Giustizia nomi graditi a Berlusconi</head><graphic src="https://st.ilfattoquotidiano.it/wp-content/uploads/2014/02/sottosegretari-renzi-640.jpg"/><p><hi rend="#b">Matteo Renzi</hi> il Rottamatore parte con indagati e riciclati. La squadra di governo del premier non solo ha nomi graditi a <hi rend="#b">Silvio Berlusconi</hi> alla Giustizia, ma può contare su cinque inquisiti e ben 18 sottosegretari confermati dal precedente presidente del Consiglio, defenestrato con la motivazione che bisognava cambiare passo. Come sono stati confermati anche sei ministri di Enrico Letta (Lorenzin, Delrio, Lupi, Franceschini, Alfano e Orlando). Il Consiglio dei ministri ha approvato la nomina di <hi rend="#b">44 tra sottosegretari e viceministri</hi>. Ma quello che resta e appare è una squadra che sembra lontana dal vento di presunto cambiamento e innovazione che ha portato il sindaco di Firenze a scalare gerarchie e ruoli politici. E anche per quanto riguarda la parità di genere Renzi, questa volta, non è stato in grado di rispettare le quote rose (solo solo nove le sottosegretarie) come avvenuto e pubblicizzato invece per la nomina dei ministri. Bilancio finale è di 17 donne su una compagine di 60 esponenti di governo ovvero poco più del 25% di quote rosa.</p><p><hi rend="#b">Ecco i cinque indagati: quattro del Pd e il ministro Lupi di Ncd.</hi> Nell’elenco appaiono almeno cinque indagati. Alcuni per inchieste sui rimborsi dei gruppi consiliari nelle loro rispettive regioni: <ref target="http://www.ilfattoquotidiano.it/2013/12/31/sardegna-barracciu-tratta-la-resa-pd-senza-candidato-alle-regionali/828478/">la renziana di ferro Francesca Barracciu, uscita dalla porta delle elezioni regionali in Sardegna e rientrata dalla finestra del sottosegretariato alla cultura</ref> e Umberto </p><p><hi rend="#b">Del Basso de Caro</hi>, anche lui indagato per i rimborsi del consiglio regionale in Campania. Nel procedimento “Rimborsopoli” lucana, in fase di udienza preliminare, c’è anche il nome di</p><p><hi rend="#b">Vito De Filippo,</hi>neo sottosegretario alla Salute. In passato è uscito indenne da almeno due indagini l’ex saggio</p><p><hi rend="#b">Filippo Bubbico</hi>, confermato al Viminale, ma indagato per abuso d’ufficio in un altro procedimento. Tutti del Pd. Nomi Senza dimenticare, alle Infrastrutture,</p><p><ref target="http://www.ilfattoquotidiano.it/2014/02/28/antonio-gentile-dalle-pressioni-per-fermare-un-articolo-sul-figlio-al-posto-da-sottosegretario/897930/">. Da parlamentare aveva proposto Silvio Berlusconi al premio Nobel per la Pace e nell’agosto del 2004 dichiarò l’intenzione di presentare all’allora ministro della Salute Girolamo Sirchia “per l’introduzione del ticket del 50% dopo la prima interruzione volontaria di gravidanza e di rendere a totale carico della paziente ogni intervento successivo”.</ref></p><hi rend="#b">Antonio Gentile</hi>(Ncd), responsabile di aver bloccato la pubblicazione del numero di<hi rend="#i">L’Ora della Calabria</hi>reo di contenere al suo interno una notizia scomoda sul figlio<p>E poi c’è il ministro <hi rend="#b">Maurizio Lupi</hi>, anche lui un riconfermato, indagato per abuso d’ufficio dalla Procura di <hi rend="#b">Tempio Pausania </hi>per la nomina del commissario dell’Authority del porto di Olbia. L’indagine, avviata dopo un’esposto-denuncia di un esponente del Pd, risultano coinvolti, con l’ipotesi di abuso d’ufficio in concorso, anche Fedele Sanciu, già senatore Pdl e presidente della Provincia Olbia Tempio. Dal ministero però assicurano sulla correttezza dell’iter di nomina. </p><p><hi rend="#b">Il regalo al Cavaliere: sottosegretario il relatore del Lodo Alfano.</hi> Ma in più e oltre c’è il regalo a <hi rend="#b">Silvio Berlusconi</hi>. L’incontro al Nazareno e le pacche sulle spalle durante le consultazioni non hanno regalato solo un accordo sulla legge elettorale, ma anche il ritorno dei berlusconiani alla Giustizia. C’è il sottosegretario <ref target="http://www.ilfattoquotidiano.it/2013/05/04/sottosegretari-ferri-un-nome-troppe-telefonate/583181/"> Cosimo Ferri (tecnico confermato), magistrato prodigio più volte ritrovato in diverse intercettazioni telefoniche da P3 a Agcom-Annozero (senza mai essere indagato) e commissario della Figc che scelse le dimissioni dopo Calciopoli</ref>. Ma anche il viceministro </p><p><hi rend="#b">Enrico Costa</hi>, pasdaran di Berlusconi (ora fedelissimo di Alfano) già primo firmatario nel 2012 di un emendamento che prevedeva la drastica limitazione della divulgazione delle intercettazioni. E’ colui che propose la rivisitazione al ribasso dei termini di prescrizione e fu relatore del</p><p><hi rend="#b">lodo Alfano</hi>. Di lui si ricorda anche il volta faccia sulla legge Severino, prima entusiasta e poi sbottò: “È una legge contro Berlusconi”</p><p><ref target="http://www.ilfattoquotidiano.it/2014/02/28/governo-renzi-enrico-costa-vice-ministro-alla-giustizia-fu-il-relatore-del-lodo-alfano/897757/">(leggi la scheda di Costa e Ferri)</ref>.</p><p><hi rend="#b">Giacomelli vice ministro alle Telecomunicazioni per risolvere la grana Guidi</hi>. Alle Telecomunicazioni, l’altro settore da sempre nel cuore del Cavaliere, va come viceministro <hi rend="#b">Antonello Giacomelli</hi> (areadem). Cosa che dovrebbe risolvere il possibile conflitto del ministro dello <hi rend="#b">Sviluppo economico</hi> Federica Guidi, in buoni rapporti con Berlusconi. Lascia il ministero delle Infrastrutture e Trasporti <hi rend="#b">Erasmo D’Angelis</hi>, dove era stato nominato sottosegretario da Enrico Letta. A quanto si apprende da fonti ministeriali, a D’Angelis è stato affidato il ruolo di <hi rend="#b">capo segreteria di Matteo Renzi</hi> a palazzo Chigi.</p><p><hi rend="#b">La new entry Ivan Scalfarotto alle Riforme, Emiliano e Fiano lasciti fuori.</hi> Nelle altre posizioni chiave, da segnalare il liberal Pd Morando come viceministro dell’Economia, mentre la new entry <hi rend="#b">Ivan Scalfarotto</hi> è sottosegretario alle Riforme. Alla presidenza del Consiglio vanno il renziano <hi rend="#b">Luca Lotti</hi> e <hi rend="#b">Marco Minniti</hi>, anche lui Pd, a cui è stata confermata la delega ai servizi segreti. Per il Viminale era in corsa il collega di partito <hi rend="#b">Emanuele Fiano</hi>, che dopo la bocciatura non nasconde la propria amarezza e su Facebook scrive: “Impossibile delle volte continuare a credere nel proprio lavoro”. Nessun incarico per il sindaco di Bari <hi rend="#b">Michele Emiliano</hi>, che però scrive su Twitter: “Bella chiacchierata telefonica con Matteo che mi ha chiesto di fare capolista a Sud per le elezioni europee. Ho risposto: obbedisco. Con gioia”.</p><p>L’incontro è cominciato con un’ora di ritardo forse a causa di un vertice tra il Presidente del Consiglio e <hi rend="#b">Angelino Alfano,</hi> anche se gli interessati hanno smentito sia mai avvenuto. All’ordine del giorno dell’incontro, c’erano anche un decreto e un ddl che recepiscono le norme del Salva Roma bis (approvato) e sedici decreti legislativi che attuano alcune direttive Ue. Per tre volte il consiglio dei ministri è stato rinviato. Prima da martedì a mercoledì (dopo la visita di Renzi a Treviso) e poi a giovedì, e infine a venerdì mattina. Chi ha deciso subito di tirarsi fuori dalle dispute di spartizione posti è il deputato della minoranza Pd<hi rend="#b"> Giuseppe Civati</hi> che su Facebook aveva scritto: “Prima che escano le liste con le nomine dei sottosegretari, ci teniamo a precisare che abbiamo scelto di non partecipare al solito valzer delle correnti e non abbiamo avuto alcun contatto con il Governo”. </p><p><hi rend="#b">I viceministri e i sottosegretari di Renzi, la lista completa</hi></p><p><hi rend="#b">Viceministri</hi><hi rend="#b">-Esteri: Lapo Pistelli</hi> (Pd);<lb/>-Economia: Enrico Morando (Pd) e Luigi Casero(Ncd); <lb/>-Infrastrutture: Riccardo Nencini (Psi);<lb/>-Interno: <hi rend="#b">Filippo Bubbico</hi> (Pd); <lb/>-Giustizia: Enrico Costa (Ncd);<lb/>-Politiche agricole: Andrea Olivero;<lb/>-Sviluppo economico: Carlo Calenda e Claudio De Vincenti.</p><p><hi rend="#b">Sottosegretari</hi><lb/>– Presidenza del Consiglio: Luca Lotti (Pd); Marco Minniti (Pd); Sandro Gozi;<lb/>– Interno: Giampiero Bocci (Pd), Domenico Manzione (tecnico);<hi rend="#b">-Istruzione: Angela D’Onghia</hi> (Popolari per l’Italia); Gabriele Toccafondi: Roberto Reggi (Pd).<lb/>-Lavoro: Teresa Bellanova (Pd), Franca Biondelli (Pd), Luigi Bobba (Pd) e Massimo Cassano (Ncd).<hi rend="#b">-Esteri: Mario Giro</hi> (Popolari per l’Italia) e Benedetto Della Vedova (Ncd);<lb/>-Difesa: il generale <hi rend="#b">Domenico Rossi</hi> (Popolari per l’Italia); Gioacchino Alfano (Ncd)<lb/>-Economia: conferma per <hi rend="#b">Pier Paolo Baretta</hi>, al quale si aggiungono Giovanni Legnini (Pd) e Enrico Zanetti (Sc).<lb/>-Giustizia:<hi rend="#b"> Cosimo Ferri (tecnico);</hi><ref target="https://www.ilfattoquotidiano.it/Antonello Giacomelli, areadem, è ilviceministro con delega sulle Telecomunicazioni e frequenze."/>-Affari regionali: Gianclaudio Bressa (Pd). </p><p>-Riforme e rapporti con il Parlamento:</p><p><hi rend="#b">Ivan Scalfarotto (Pd)</hi>, Maria Teresa Amici, Luciano Pizzetti;</p><p>-Ambiente: Silvia Velo (Pd), Barbara Degani (Ncd);</p><p>-Funzione pubblica: Angelo Rughetti (Pd);</p><p>-Politiche agricole: Giuseppe Castiglione (Ncd);</p><p>-Pubblica amministrazione e semplificazione : Angelo Rughetti (Pd);</p><p>–</p><p><ref target="http://www.ilfattoquotidiano.it/2014/02/19/editoria-direttore-de-lora-della-calabria-pressioni-per-bloccare-notizia-e-il-giornale-non-esce/887588/">Infrastrutture: Antonio Gentile</ref>e Umberto Del Basso de Caro;</p><p>-Cultura:</p><p><hi rend="#b">Francesca Barracciu</hi>(Pd), Ilaria Borletti Buitoni;</p><p>-Sviluppo economico: Simona Vicari; Antonello Giacomelli.</p><p>-Salute:</p><p><hi rend="#b">Vito De Filippo</hi>.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>