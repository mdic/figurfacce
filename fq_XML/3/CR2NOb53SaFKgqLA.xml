<doc sitename="Il Fatto Quotidiano" title="Governo Renzi, in arrivo la carica dei responsabili 2.0 da Ncd, ex M5s e Fi - Il Fatto Quotidiano" author="Paola Zanca" date="2015-02-06" url="http://www.ilfattoquotidiano.it/2015/02/06/governo-renzi-in-arrivo-carica-dei-responsabili-ncd-ex-m5s-fi/1402059/" hostname="ilfattoquotidiano.it" description="Il copyright resta loro. Diritto d’autore garantito per Antonio Razzi, Domenico Scilipoti e la ventina di parlamentari che il 14 dicembre del 2010 votò la fiducia a Silvio Berlusconi, appena abbandonato da Gianfranco Fini. Ma ogni legislatura ha la sua pena. E nonostante il ministro Maurizio Lupi, che della materia è esperto, abbia già avvertito …" categories="Politica" tags="Antonio Razzi;Denis Verdini;Domenico Scilipoti;Enrico Letta;Mario Monti;Matteo Renzi;Pietro Grasso;Silvio Berlusconi" fingerprint="4dc5167e1b128d2f">
  <main>
    <head rend="h1">Governo Renzi, in arrivo la carica dei responsabili 2.0 da Ncd, ex M5s e Fi</head>
    <graphic src="https://st.ilfattoquotidiano.it/wp-content/uploads/2014/12/renzi-675.jpg"/>
    <p>Il <hi rend="#b"> copyright </hi>resta loro. Diritto d’autore garantito per </p>
    <p><hi rend="#b">Antonio Razzi</hi>,</p>
    <p><hi rend="#b">Domenico Scilipoti</hi>e la ventina di parlamentari che il 14 dicembre del 2010 votò la fiducia a</p>
    <p><hi rend="#b">Silvio Berlusconi</hi>, appena abbandonato da</p>
    <p><hi rend="#b">Gianfranco Fini</hi>. Ma ogni legislatura ha la sua pena. E nonostante il ministro</p>
    <p><hi rend="#b">Maurizio Lupi</hi>, che della materia è esperto, abbia già avvertito “di responsabili si muore”, anche stavolta si è aperta la caccia grossa alle “persone consapevoli delle responsabilità verso l’Italia” (parla</p>
    <p><hi rend="#b">Debora Serracchiani</hi>, vicesegretario del Pd). Troppi tumulti nel centrodestra, troppo ondivago quell’</p>
    <p><hi rend="#b">Angelino Alfano</hi>che un minuto strizza l’occhio a</p>
    <p><hi rend="#b">Berlusconi</hi>e quello dopo accavalla le gambe sulla poltrona del ministero dell’Interno. Così, l’elezione del presidente della Repubblica è stata occasione ghiotta per tastare quanto fosse friabile l’opposizione di alcuni. E la pattuglia dei</p>
    <p><hi rend="#b">responsabili 2.0</hi>s’è fatta avanti.</p>
    <p>Alcuni non la fanno troppo lunga: i sei senatori di Scelta Civica (<hi rend="#b">Mario Monti</hi> escluso) hanno annunciato ieri il passaggio al Pd. Altri si appalesano con un <hi rend="#b"> tweet </hi>(quelli dell’ex M5S, ora gruppo Autonomie, </p>
    <p><hi rend="#b">Lorenzo Battista</hi>sono stati felicemente notati), ma più spesso prediligono l’antica nota alle agenzie. Sei ex grillini hanno pubblicamente dichiarato il loro voto per Mattarella:</p>
    <p><hi rend="#b">Alessandra Bencini</hi>, Fabrizio Bocchino,</p>
    <p><hi rend="#b">Francesco Campanella</hi>, Monica Casaletto,</p>
    <p><hi rend="#b">Cristina De Pietro</hi>e</p>
    <p><hi rend="#b">Luis Alberto Orellana</hi>. L’ultimo, già nell’ottobre scorso, salvò il governo con il suo voto sulla nota di variazione al</p>
    <p><hi rend="#b">Def</hi>. Altri tre ex M5S (Adele Gambaro,</p>
    <p><hi rend="#b">Paola De Pin</hi>e Marino Mastrangeli), un anno prima, avevano già detto sì a una fiducia posta dal governo</p>
    <p><hi rend="#b">Letta</hi>.</p>
    <p>Nel Pd, però, i più ritengono che il sostegno della pattuglia che ha rotto con <hi rend="#b">Grillo</hi> starebbe in piedi solo nel caso di un cambio di orientamento del governo Renzi: un nuovo progetto rivolto a <hi rend="#b">sinistra</hi>, immaginano, che possa ristabilire un dialogo con <hi rend="#b">Sel</hi>, proprio come è successo nel caso Mattarella. <hi rend="#b">Fantapolitica</hi>, al momento. Più facile guardare a destra. Se i retroscena raccontano di un<hi rend="#b"> Denis Verdini</hi> già al lavoro per garantire voti sulle riforme, anche nel lato destro dell’emiciclo di palazzo Madama (quello dove i numeri sono più risicati) il governo di Matteo ha già visto alzarsi mani pronte a sostenerlo. Almeno 11. Sono quelle dei <hi rend="#b">senatori Ncd</hi> che – mentre Alfano accusava il colpo del metodo Mattarella – non perdevano tempo: “Pronti a votare”, facevano sapere a Renzi. Come a dire: qualsiasi cosa <hi rend="#b">Angelino</hi> decida, noi siamo con te.</p>
    <p>È su quella <hi rend="#b">scialuppa</hi> che si incontra, per dire, un’altra<hi rend="#b"> Cinque Stelle</hi> pentita: <hi rend="#b">Fabiola Anitori</hi>, che è riuscita a passare dal meet-up di Ostia alla poltrona di fianco a <hi rend="#b">Laura Bianconi</hi> per “dare un sostegno forte al Governo e alla sua azione riformatrice”. Anche la Bianconi, già <hi rend="#b">pasdaran</hi> berlusconiana in prima fila nella battaglia contro chi voleva staccare la spina a <hi rend="#b">Eluana Englaro</hi>, ha firmato il messaggio in bottiglia a Renzi. Sono in compagnia di una serie di senatori ad alto tasso di coerenza. <hi rend="#b">Giuseppe Pagano</hi> e <hi rend="#b">Salvatore Torrisi</hi>, per esempio: due di parola. Dicevano ad agosto, neanche quattro mesi prima dell’addio: “Siamo e resteremo assolutamente leali con il nostro leader Silvio Berlusconi”. Un altro è <hi rend="#b">Giovanni Bilardi</hi>, ex Gal ora in Area Popolare (il nome dei gruppi unificati di Ncd e Udc). Nel 2013 faceva gli auguri di compleanno a Silvio Berlusconi assicurando che “ne sosterremo la<hi rend="#b"> linea politica</hi>”. I Cinque Stelle all’inizio della legislatura avevano scritto al presidente del Senato <hi rend="#b">Pietro Grasso</hi>: trovavano inopportuno che in commissione Antimafia, fosse stato nominato uno come Bilardi, “già consigliere regionale per la <hi rend="#b">Lista ‘Scopelliti Presidente’</hi>, della quale è stato coordinatore e capogruppo, indagato dalla Procura di Reggio Calabria per peculato , falso e truffa”. Guai che capitano in Calabria, direbbe <hi rend="#b">Pietro Aiello</hi>: la Dda lo voleva arrestare con l’accusa di voto di scambio aggravata dalle modalità mafiose. Avrebbe incontrato un boss di una cosca prima delle <hi rend="#b">regionali 2010</hi>, ma il gip lo ha lasciato in libertà: non c’è prova delle promesse fatte in cambio di voti.</p>
    <p>Poi c’è <hi rend="#b">Antonio Gentile</hi>: Renzi lo fece sottosegretario, ma fu costretto a dimettersi praticamente all’istante: il quotidiano l’<hi rend="#i"> Ora della Calabria</hi> non uscì in edicola con la scusa di un guasto alle rotative il giorno in cui doveva pubblicare la notizia che suo figlio era </p>
    <p><hi rend="#b">indagato</hi>. Più di dieci anni prima, Gentile si era fatto notare per una raccolta firme: chiedeva il</p>
    <p><hi rend="#b">Nobel</hi>per la Pace a Berlusconi. Quanto a piaggeria, resta lontano in classifica da</p>
    <p><hi rend="#b">Guido Viceconte</hi>, anche lui potenziale responsabile. A fine agosto 2002, si cimentò col jogging a</p>
    <p><hi rend="#b">Villa Certosa</hi>. Finì con una settimana a letto per un colpo della strega. Caso a parte, quello di</p>
    <p><hi rend="#b">Ulisse Di Giacomo</hi>: fu lui a subentrare a Berlusconi dopo la decadenza. All’epoca era già Ncd e ora sarebbe pronto a salvare Renzi. Infine,</p>
    <p><hi rend="#b">Federica Chiavaroli</hi>, autrice dell’emendamento che riduceva i soldi ai Comuni che boicottavano le slot machine. Disse Renzi: “È</p>
    <p><hi rend="#b">pazzesco</hi>, allucinante. Una porcata”.</p>
    <p>
      <hi rend="#b">da Il Fatto Quotidiano del 6 febbraio 2015</hi>
    </p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>