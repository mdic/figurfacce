<doc sitename="Il Fatto Quotidiano" title="Silvio Berlusconi, la carta d'identità: altezza 1,70 e capelli castani. Incognita sulla professione - Il Fatto Quotidiano" author="F Q" date="2016-03-14" url="http://www.ilfattoquotidiano.it/2016/03/14/silvio-berlusconi-la-carta-didentita-altezza-170-e-capelli-castani-incongnita-sulla-professione/2543617/" hostname="ilfattoquotidiano.it" description="C’era anche Silvio Berlusconi alle comunarie di Roma, ad appoggiare l’ex capo della Protezione Civile, Guido Bertolaso. Nel corso del suo giro tra i banchetti delle “gazebarie”, al leader di Forza Italia è stato chiesto, un po’ per scherzo un po’ per prassi, di mostrare la carta d’identità, prima di votare. Sul documento si legge: …" categories="Politica" tags="Roma;Silvio Berlusconi" fingerprint="4f93c674de2256b9">
  <main>
    <head rend="h1">Silvio Berlusconi, la carta d’identità: altezza 1,70 e capelli castani. Incognita sulla professione</head>
    <graphic src="https://st.ilfattoquotidiano.it/wp-content/uploads/2016/03/berlusconi-carta-identità_675.jpg"/>
    <p>C’era anche<ref target="http://www.ilfattoquotidiano.it/2016/03/12/comunali-roma-2016-berlusconi-inaugura-le-gazebarie-bertolaso-fuoriclasse-tutti-gli-altri-nomi-fanno-ridere/2540140/"> Silvio Berlusconi alle comunarie di Roma, ad appoggiare l’ex capo della Protezione Civile, Guido Bertolaso</ref>. Nel corso del suo giro tra i banchetti delle “gazebarie”, al leader di Forza Italia è stato chiesto, un po’ per scherzo un po’ per prassi, di mostrare la </p>
    <p><hi rend="#b">carta d’identità</hi>, prima di votare.</p>
    <p>
      <ref target="http://st.ilfattoquotidiano.it/wp-content/uploads/2016/03/Berluscono-C-I.jpg">
        <graphic decoding="async" class="alignnone size-medium wp-image-2543824" src="http://st.ilfattoquotidiano.it/wp-content/uploads/2016/03/Berluscono-C-I-300x198.jpg" alt="Berluscono C-I" width="300" height="198"/>
      </ref>
    </p>
    <graphic src="http://st.ilfattoquotidiano.it/wp-content/uploads/2016/03/Berluscono-C-I-300x198.jpg" alt="Berluscono C-I"/>
    <p>Sul documento si legge: <hi rend="#b">altezza 1.70</hi>, capelli castani, residenza a Roma e un susseguirsi di xxx sulla professione, mentre il campo dedicato allo stato civile non è leggibile. Per quanto riguarda l’altezza, il vizio di aggiungere qualche centimetro, forse nella speranza di guadagnarli davvero, ha contagiato anche l’ex premier. Stessa cosa si potrebbe dire per i capelli (castani?) e per la foto, che qualcuno sui social ha definito “<hi rend="#b">palesemente photoshoppata</hi>“, ma resta il mistero sulla professione: evidentemente Berlusconi, affezionato sia all’animale politico che all’imprenditore ha preferito non scegliere.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>