<doc sitename="Il Fatto Quotidiano" title="Mediolanum, Berlusconi chiede di nuovo al Consiglio di Stato sospensiva sulla cessione del 20% - Il Fatto Quotidiano" author="F Q" date="2015-11-23" url="http://www.ilfattoquotidiano.it/2015/11/23/mediolanum-berlusconi-chiede-di-nuovo-al-consiglio-di-stato-sospensiva-su-cessione-del-20/2246164/" hostname="ilfattoquotidiano.it" description="Una nuova richiesta di sospensione al Consiglio di Stato. E’ l’ultimo capitolo della vicenda giudiziaria sull‘obbligo, imposto a Fininvest dalla Banca d’Italia, di cedere il 20% detenuto in Mediolanum in seguito alla perdita dei requisiti di onorabilità da parte di Silvio Berlusconi. Lo scorso 6 novembre via Nazionale ha imposto a Fininvest di trasferire la partecipazione a un trust entro 30 …" categories="Numeri &amp; News" tags="Mediaset;Mediolanum;Silvio Berlusconi" fingerprint="b71d98f95f49fd56">
  <main>
    <head rend="h1">Mediolanum, Berlusconi chiede di nuovo al Consiglio di Stato sospensiva sulla cessione del 20%</head>
    <graphic src="https://st.ilfattoquotidiano.it/wp-content/uploads/2015/10/berlusconi-6751.jpg"/>
    <p>Una nuova richiesta di <hi rend="#b">sospensione</hi> al Consiglio di Stato. E’ l’ultimo capitolo della vicenda giudiziaria sull<ref target="http://www.ilfattoquotidiano.it/2014/10/10/mediolanum-diventa-banca-e-il-condannato-berlusconi-deve-vendere-la-sua-parte/1150336/">‘obbligo, imposto a Fininvest dalla Banca d’Italia, di cedere il 20% detenuto in Mediolanum in seguito alla perdita dei requisiti di onorabilità</ref></p>
    <p>
      <hi rend="#b">da parte di</hi>
    </p>
    <p><hi rend="#b">Silvio Berlusconi</hi>. Lo scorso</p>
    <p><ref target="http://www.ilfattoquotidiano.it/2015/11/06/mediolanum-bankitalia-mette-alle-strette-berlusconi-entro-30-giorni-ceda-il-20/2197174/">6 novembre via Nazionale ha imposto a Fininvest di trasferire la partecipazione a un trust entro 30 giorni</ref>. Ma i legali dell’ex premier e leader di Forza Italia, Andrea Di Porto, Andrea Saccucci e Luigi Medugno, hanno chiesto a Palazzo Spada di riattivare la richiesta di sospensione del provvedimento originario di ottobre 2014.</p>
    <p>Prima della stretta sui tempi decisa dall’ultimo provvedimento di Palazzo Koch, il Consiglio di Stato con l’accordo dei legali aveva deciso di non discutere la sospensiva e di trattare direttamente il merito nell’udienza fissata per il 14 gennaio prossimo. Ora, secondo l’agenzia <hi rend="#i">Radiocor</hi>, i giudici amministrativi hanno acconsentito alla richiesta dei legali e fissato una nuova udienza sulla sospensiva che si terrà il 3 dicembre.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>