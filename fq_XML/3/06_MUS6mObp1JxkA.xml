<doc sitename="Il Fatto Quotidiano" title="Funerali Berlusconi, i presenti: da Schlein a Renzi, da Orban ad Al Thani. Assente Conte. Per Francia e Germania solo gli ambasciatori - Il Fatto Quotidiano" author="F Q" date="2023-06-14" url="https://www.ilfattoquotidiano.it/2023/06/14/funerali-berlusconi-lelenco-dei-presenti-da-schlein-a-renzi-da-orban-allemiro-al-thani-assente-conte/7193697/" hostname="ilfattoquotidiano.it" description="Autorità, politici, leader internazionali: chi sarà presente al funerale di Berlusconi" categories="Politica" tags="Silvio Berlusconi" fingerprint="ece4f4707b0e0531">
  <main>
    <head rend="h1">Funerali Berlusconi, i presenti: da Schlein a Renzi, da Orban ad Al Thani. Assente Conte. Per Francia e Germania solo gli ambasciatori</head>
    <graphic src="https://st.ilfattoquotidiano.it/wp-content/uploads/2023/06/14/duomo-funerali-berlusconi-1-690x362.jpg"/>
    <p>Il presidente della Repubblica <hi rend="#b">Sergio</hi><hi rend="#b">Mattarella </hi>sarà l’ultimo ad entrare in chiesa. Per il <hi rend="#b">governo</hi>, oltre alla premier <hi rend="#b">Giorgia</hi><hi rend="#b">Meloni</hi>, arriverà una delegazione di <hi rend="#b">32 persone</hi>. E poi gli ex presidenti del Consiglio e i leader politici avversari, escluso <hi rend="#b">Giuseppe</hi><hi rend="#b">Conte</hi>. Ma anche qualche personalità dall’estero, come l’ungherese <hi rend="#b">Viktor</hi><hi rend="#b">Orban</hi>. Anche se sia <hi rend="#b">Germania</hi> che <hi rend="#b">Francia</hi> hanno scelto di non mandare personalità politiche di spicco, ma solamente i <hi rend="#b">due</hi><hi rend="#b">ambasciatori</hi>. Nel Duomo di Milano potranno sedere solamente 2mila ospiti per assistere ai funerali di Stato di <hi rend="#b">Silvio</hi><hi rend="#b">Berlusconi</hi>. Gli ingressi nella cattedrale sono infatti selezionatissimi: la <hi rend="#b">famiglia</hi> siederà nel lato <hi rend="#b">destro</hi>, mentre le autorità nella parte <hi rend="#b">sinistra</hi>. Le autorità dovrebbero arrivare tra le 14.30 e le 15, orario di inizio della cerimonia: per loro è stato riservato un <hi rend="#b">ingresso</hi><hi rend="#b">laterale</hi> del Duomo, vicino a piazza Fontana.</p>
    <p><hi rend="#b">Le autorità e i politici italiani </hi>Sono attesi come detto il presidente della Repubblica Mattarella e la premier Meloni con gli esponenti del governo. Il presidente del Senato</p>
    <p><hi rend="#b">Ignazio La Russa</hi>, il presidente della Camera</p>
    <p>
      <hi rend="#b">Lorenzo</hi>
    </p>
    <p><hi rend="#b">Fontana</hi>, i vicepremier</p>
    <p>
      <hi rend="#b">Matteo</hi>
    </p>
    <p><hi rend="#b">Salvini</hi>e</p>
    <p>
      <hi rend="#b">Antonio</hi>
    </p>
    <p><hi rend="#b">Tajani</hi>. E ancora i fedelissimi: da</p>
    <p><hi rend="#b">Licia Ronzulli</hi>a</p>
    <p>
      <hi rend="#b">Gianni</hi>
    </p>
    <p><hi rend="#b">Letta</hi>, ovviamente anche</p>
    <p>
      <hi rend="#b">Marcello</hi>
    </p>
    <p><hi rend="#b">Dell’Utri</hi>. Certa la presenza degli ex presidenti del Consiglio</p>
    <p><hi rend="#b">Mario Draghi</hi>,</p>
    <p>
      <hi rend="#b">Matteo</hi>
    </p>
    <p><hi rend="#b">Renzi</hi>e</p>
    <p>
      <hi rend="#b">Mario</hi>
    </p>
    <p><hi rend="#b">Monti</hi>. Annunciato anche il commissario agli Affari economici</p>
    <p>
      <hi rend="#b">Paolo</hi>
    </p>
    <p><hi rend="#b">Gentiloni</hi>, anche lui ex premier, mentre con ogni probabilità non ci sarà</p>
    <p>
      <hi rend="#b">Romano</hi>
    </p>
    <p><hi rend="#b">Prodi</hi>, la cui presenza era prevista prima del grave lutto che lo ha colpito in queste ore. Tra gli esponenti dell’opposizione, oltre a Renzi, hanno confermato la loro presenza anche la segreteria del Pd</p>
    <p>
      <hi rend="#b">Elly</hi>
    </p>
    <p><hi rend="#b">Schlein</hi>e il leader di Azione</p>
    <p><hi rend="#b">Carlo Calenda</hi>. Assenti annunciati invece il presidente del M5s</p>
    <p>
      <hi rend="#b">Giuseppe</hi>
    </p>
    <p><hi rend="#b">Conte</hi>e gli esponenti di Sinistra e Verdi,</p>
    <p><hi rend="#b">Nicola Fratoianni</hi>e</p>
    <p>
      <hi rend="#b">Angelo</hi>
    </p>
    <p><hi rend="#b">Bonelli</hi>. Presenti anche il sindaco di Milano,</p>
    <p>
      <hi rend="#b">Giuseppe</hi>
    </p>
    <p><hi rend="#b">Sala</hi>, il governatore lombardo</p>
    <p>
      <hi rend="#b">Attilio</hi>
    </p>
    <p><hi rend="#b">Fontana</hi>, quello del Veneto</p>
    <p>
      <hi rend="#b">Luca</hi>
    </p>
    <p><hi rend="#b">Zaia</hi>e del Piemonte</p>
    <p>
      <hi rend="#b">Alberto</hi>
    </p>
    <p><hi rend="#b">Cirio</hi>.</p>
    <p><hi rend="#b">I leader internazionali</hi><lb/> Non sono stati resi noti tutti i nomi dei <hi rend="#b">leader internazionali</hi> che parteciperanno, per ragioni di sicurezza, ma dovrebbero essere presenti, tra gli altri, il primo ministro ungherese <hi rend="#b">Viktor Orban</hi>, l’emiro del Qatar <hi rend="#b">Tamim bin Hamad Al Thani </hi>e il presidente dell’Iraq<hi rend="#b"> Abdul Latif Rashid</hi>. Gentiloni, commissario per gli Affari economici, presenzierà in rappresentanza dell’Unione europea, mentre arriverà anche il presidente del Ppe <hi rend="#b">Manfred</hi><hi rend="#b">Weber</hi>. Rappresentanza minima da parte della Francia: è annunciata solamente la presenza dell’ambasciatore <hi rend="#b">Christian Masset</hi>. Stessa scelta da parte del governo tedesco: ci sarà solo l’ambasciatore <hi rend="#b">Viktor Elbling</hi>. Il Principato di Monaco sarà presente ai funerali: il Principe Alberto II di Monaco sarà rappresentato dall’<hi rend="#b">Ambasciatrice</hi> del Principato di Monaco in Italia, <hi rend="#b">Anne</hi><hi rend="#b">Eastwood</hi>. Parteciperanno anche il ministro degli Affari Esteri della Repubblica di <hi rend="#b">Turchia</hi>, <hi rend="#b">Hakan Fidan,</hi> l’ambasciatore della Repubblica di <hi rend="#b">Turchia</hi> a Roma, <hi rend="#b">Omer</hi><hi rend="#b">Guçluk</hi>, e il portavoce del partito AK del presidente turco Recep Tayyip Erdogan, <hi rend="#b">Omer</hi><hi rend="#b">Celik</hi>. Lo apprende LaPresse.</p>
    <p><hi rend="#b">Il mondo dello spettacolo e il calcio</hi><lb/> Difficile poi non pensare alla presenza di esponenti legati al mondo della <hi rend="#b">finanza</hi> e dell’<hi rend="#b">imprenditoria</hi>. Parteciperà il segretario generale della Cisl, <hi rend="#b">Luigi Sbarra</hi>. Probabile anche la partecipazione di alcuni volti dello <hi rend="#b">spettacolo</hi> legati alla galassia di <hi rend="#b">Mediaset</hi>. Ma anche di esponenti del mondo del calcio, in primis del <hi rend="#b">Milan</hi> e del <hi rend="#b">Monza</hi>. Secondo <hi rend="#i">La Gazzetta dello Sport</hi>, per il mondo del pallone ci saranno il presidente della Fifa <hi rend="#b">Gianni</hi><hi rend="#b">Infantino</hi>, il ministro <hi rend="#b">Andrea</hi><hi rend="#b">Abodi</hi>, il presidente del Coni <hi rend="#b">Giovanni</hi><hi rend="#b">Malagò</hi>, il segretario della Figc <hi rend="#b">Brunelli</hi>, il presidente di “Sport e Salute” <hi rend="#b">Cozzoli</hi>, il presidente della Lega Serie A <hi rend="#b">Casini</hi> e l’a.d. <hi rend="#b">De Siervo</hi>, il presidente della Lega <hi rend="#b">Pro</hi><hi rend="#b">Marani</hi>. E poi tanti presidenti e dirigenti delle squadre di Serie A: per il suo Milan, il presidente <hi rend="#b">Paolo</hi><hi rend="#b">Scaroni</hi>, l’ad <hi rend="#b">Giorgio</hi><hi rend="#b">Furlani</hi> e il vice presidente <hi rend="#b">Franco</hi><hi rend="#b">Baresi</hi>. Per il suo Monza, ovviamente, <hi rend="#b">Adriano</hi><hi rend="#b">Galliani</hi>, con il tecnico <hi rend="#b">Palladino</hi>, il ds <hi rend="#b">Franco</hi> e il consulente <hi rend="#b">Modesto</hi>. Poi <hi rend="#b">Steven Zhang</hi> per l’Inter con l’ad <hi rend="#b">Marotta</hi>, <hi rend="#b">Gianluca</hi><hi rend="#b">Ferrero</hi> per la Juve, <hi rend="#b">Urbano</hi><hi rend="#b">Cairo </hi>per il Torino, <hi rend="#b">Aurelio</hi><hi rend="#b">De Laurentiis</hi> per il Napoli, <hi rend="#b">Claudio</hi><hi rend="#b">Lotito</hi> per la Lazio, <hi rend="#b">Percassi</hi> per l’Atalanta, l’amico e medico di fiducia <hi rend="#b">Alberto Zangrillo</hi> per il Genoa, <hi rend="#b">Setti</hi> per il Verona, la ceo della Roma <hi rend="#b">Lina</hi><hi rend="#b">Souloukou</hi>, <hi rend="#b">Carnevali</hi> per il Sassuolo, <hi rend="#b">Joe</hi><hi rend="#b">Barone </hi>per la Fiorentina.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>