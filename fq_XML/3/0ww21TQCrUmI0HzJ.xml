<doc sitename="Il Fatto Quotidiano" title="Emilio Fede non riesce ad andare al funerale di Silvio Berlusconi e sbrocca: “Il mio autista è sparito, va arrestato” - VIDEO - Il Fatto Quotidiano" author="Luca Guarneri" date="2023-06-15" url="https://www.ilfattoquotidiano.it/2023/06/15/emilio-fede-non-riesce-ad-andare-al-funerale-di-silvio-berlusconi-e-sbrocca-il-mio-autista-e-sparito-va-arrestato-video/7195140/" hostname="ilfattoquotidiano.it" description="La rabbia di Emilio Fede" categories="Attualità" tags="Emilio Fede;Silvio Berlusconi" fingerprint="e9b19aedae3acc35">
  <main>
    <p><hi rend="#b">Emilio Fede</hi> è deluso, amareggiato e decisamente molto arrabbiato. In una diretta Instagram diventata poi virale sui social, il giornalista ed ex direttore del Tg4 si è lasciato andare ad un duro sfogo contro il suo autista. Il motivo? L’uomo sarebbe “sparito” proprio quando doveva accompagnarlo <ref target="https://www.ilfattoquotidiano.it/2023/06/14/bianca-berlinguer-ma-non-si-sta-esagerando-con-queste-celebrazioni-di-silvio-berlusconi-a-reti-unificate/7193903/amp/">ai funerali di Stato di Silvio Berlusconi, in Duomo a Milano. </ref>“</p>
    <p><hi rend="#b">Il mio autista è sparito, non si è fatto trovare –</hi>tuona Fede -. Un personaggio squallido che va arrestato… h</p>
    <p><hi rend="#b">a bloccato la mia macchina</hi>non consentendomi di partire in tempo per raggiungere Piazza Duomo. Già soltanto a dirlo piango di tutto. Questo personaggio ci ha fatto scendere dalla macchina, ha buttato via le chiavi e ci ha lasciato per strada. Oggi è il momento del dolore sì, ma anche della rabbia”.</p>
    <p>La diretta Instagram è proseguita ed è rimasta attiva anche mentre il giornalista ha ricevuto una chiamata da un amico di nome Alfredo, il quale ha sbottato: “Voglio capire perché lei non è andato al funerale!”. La reazione di Fede non si è di certo fatta attendere ed è arrivata con una sequela di improperi indicibili: <hi rend="#b">“Se vieni qua ti regalo cinquemila euro e te lo spiego</hi> [perché non sono al funerale, ndr]! Vieni! Vieni! (bestemmia), cornuto di m*rda, (altro insulto irripetibile). Sono in mano a delle m*rde”, conclude con rabbia.</p>
    <p>Alla fine, però, Emilio Fede è riuscito a trovare un passaggio in auto grazie a “un amico giornalista”. E mentre era in viaggio verso Arcore ha pubblicato un ulteriore video con il suo ultimo salute all’ex premier: “Ciao Presidente Berlusconi, sono anche contento di non arrivare in tempo: per lungo tempo guardare una bara sapendo che dentro ci sei tu e avendo la forza dentro che mi occorre di allungare la mano e dire ‘<hi rend="#b">Silvio, vengo con te! Non mi mollare. Io ormai ho 92 anni, voglio raggiungerti al più presto’</hi>. Ciao”. Quindi, secondo quanto riferisce il Corriere della Sera, Fede ha aspettato che il corteo funebre con il feretro facesse ritorno a Villa San Martino seduto su una panchina nel parco accanto alla storica dimora di Berlusconi: “Non posso pensare che non ci sia più. Un anno fa ho perso mia moglie e adesso lui, che è stato la mia vita”, ha detto in lacrime ai presenti.</p>
  </main>
  <comments/>
</doc>