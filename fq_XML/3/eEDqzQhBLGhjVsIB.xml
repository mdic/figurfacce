<doc sitename="Il Fatto Quotidiano" title="L'arcivescovo Delpini &quot;cita Vasco Rossi&quot; durante il funerale di Silvio Berlusconi: &quot;Vivere... e continuare a sorridere&quot; - Il Fatto Quotidiano" author="F Q" date="2023-06-14" url="https://www.ilfattoquotidiano.it/2023/06/14/larcivescovo-delpini-cita-vasco-rossi-durante-il-funerale-di-silvio-berlusconi-vivere-e-continuare-a-sorridere/7194417/" hostname="ilfattoquotidiano.it" description="In molti sui social hanno notato la grande similitudine tra la parole dell'arcivescovo e il capolavoro del rocker di Zocca" categories="Attualità" tags="Silvio Berlusconi;Vasco Rossi" fingerprint="f997225b3f6b2481">
  <main>
    <p>L’omelia recitata dell’arcivescovo di Milano <hi rend="#b">Mario Delpini</hi> durante i funerali di Stato di <hi rend="#b">Silvio Berlusconi</hi> officiati nel Duomo di Milano, a molti utenti social ha fatto pensare a <hi rend="#b">Vasco Rossi</hi>. La prima parte è sembrata avere alcuni riferimenti alla vita dell’ex premier ma è stato il continuo ripetere della parola “vivere” a rimandare al capolavoro del <hi rend="#b">Blasco</hi>: “<hi rend="#i">Vivere. Vivere e amare la vita. Vivere e desiderare una vita piena. Vivere e desiderare che la vita sia buona, bella per sé e per le persone care. Vivere e intendere la vita come una occasione per mettere a frutto i talenti ricevuti. Vivere e accettare le sfide della vita”,</hi> il testo dell’omelia. E ancora:<hi rend="#i"> “Vivere e attraversare i momenti difficili della vita. Vivere e resistere e non lasciarsi abbattere dalle sconfitte e credere che c’è sempre una speranza di vittoria, di riscatto, di vita. Vivere e desiderare una vita che non finisce e avere coraggio e avere fiducia e credere che ci sia sempre una via d’uscita anche dalla valle più oscura. Vivere e non sottrarsi alle sfide, ai contrasti, agli insulti, alle critiche, e continuare a sorridere, a sfidare, a contrastare, a ridere degli insulti. Vivere e sentire le forze esaurirsi, vivere e soffrire il declino e continuare a sorridere, a provare, a tentare una via per vivere ancora. Ecco che cosa si può dire di un uomo: un desiderio di vita, che trova in Dio il suo giudizio e il suo compimento</hi>“. E su Twitter<hi rend="#b"> moltissimi i commentatori che hanno fatto un collegamento tra omelia e brano</hi>: “Ma l’omelia gliela scritta Vasco Rossi”, “Vasco Rossi citato dall’arcivescovo, i cori da stadio, le mani giunte di Barbara D’Urso, la commozione per “chi non salta comunista è”. Thank you for being so Italian”, “Vivere… vivere… e sorridere. L’ha ‘plagiata’ a Vasco Rossi l’omelia”, “Vivere, sorridere come non hai fatto mai e pensare che domani sarà sempre meglio. <hi rend="#b">L’arcivescovo che sembra aver preso l’omelia da una canzone di Vasco Rossi</hi>“.</p>
    <head rend="h2">
      <ref target="https://www.ilfattoquotidiano.it/fq-magazine/attualita/">Attualità</ref>
    </head>
    <head rend="h1">L’arcivescovo Delpini “cita Vasco Rossi” durante il funerale di Silvio Berlusconi: “Vivere… e continuare a sorridere”</head>
    <head rend="h2">In molti sui social hanno notato la grande similitudine tra la parole dell'arcivescovo e il capolavoro del rocker di Zocca</head>
    <graphic src="https://st.ilfattoquotidiano.it/wp-content/uploads/2023/06/14/FeretroBerlusconi-1200x630.jpg" alt="L’arcivescovo Delpini “cita Vasco Rossi” durante il funerale di Silvio Berlusconi: “Vivere… e continuare a sorridere”"/>
  </main>
  <comments/>
</doc>