<doc sitename="Il Fatto Quotidiano" title="Santoro: &quot;La Rai di Renzi ha chiuso il dialogo con me. Peggio di quando c'era Berlusconi&quot; - Il Fatto Quotidiano" author="F Q" date="2016-03-09" url="http://www.ilfattoquotidiano.it/2016/03/09/santoro-la-rai-di-renzi-ha-chiuso-il-dialogo-con-me-peggio-di-quando-cera-berlusconi/2532295/" hostname="ilfattoquotidiano.it" description="“Con le recenti scelte del governo Renzi e l’arrivo di Campo Dall’Orto, la Rai ha chiuso qualunque dialogo con me e la mia squadra senza fornire alcuna motivazione”. L’ex conduttore di Servizio Pubblico Michele Santoro invia a Libero alcune “precisazioni” intorno ai progetti a cui sta lavorando, a seguito del “caso” sollevato domenica 6 marzo sulla …" categories="Media" tags="Matteo Renzi;Michele Santoro;Rai;Servizio Pubblico;Silvio Berlusconi" fingerprint="b57bf7b4f88ec837">
  <main>
    <head rend="h1">Santoro: “La Rai di Renzi ha chiuso il dialogo con me. Peggio di quando c’era Berlusconi”</head>
    <graphic src="https://st.ilfattoquotidiano.it/wp-content/uploads/2015/06/santoro-675.jpg"/>
    <p>“Con le recenti scelte del governo <hi rend="#b">Renzi</hi> e l’<ref target="http://www.ilfattoquotidiano.it/2015/09/27/rai-650mila-euro-lanno-al-dg-alessandro-campo-dallorto-cancellato-il-tetto-agli-stipendi-voluto-da-gubitosi/2072552/">arrivo di Campo Dall’Orto</ref>, la </p>
    <p><hi rend="#b">Rai</hi>ha chiuso qualunque dialogo con me e la mia squadra senza fornire alcuna motivazione”. L’ex conduttore di</p>
    <p>
      <hi rend="#i">Servizio Pubblico</hi>
    </p>
    <p><hi rend="#b">Michele Santoro</hi>invia a</p>
    <p><hi rend="#i">Libero</hi>alcune “precisazioni” intorno ai</p>
    <p><hi rend="#b">progetti</hi>a cui sta lavorando, a seguito del “caso” sollevato domenica 6 marzo sulla pagine del quotidiano dal vice direttore</p>
    <p><hi rend="#b">Franco Bechis</hi>. E, oltre ad attaccare l’amministratore delegato di</p>
    <p><hi rend="#b">Viale Mazzini</hi>e l’assenza di “interlocutori”, descrive così l’attuale condizione del</p>
    <p><hi rend="#b">servizio pubblico</hi>: “È una situazione triste, dominata da</p>
    <p><hi rend="#b">interessi lobbistici</hi>, per certi versi peggiore di quella esistente con</p>
    <p><hi rend="#b">Berlusconi</hi>, che comunque fa a pugni con le dichiarazioni del</p>
    <p><hi rend="#b">Presidente del Consiglio</hi>a proposito di merito e professionalità”.</p>
    <quote><p>La lettera di Michele Santoro inviata a Libero</p><p>Pubblicato da</p><ref>Servizio Pubblico</ref>su<ref>Mercoledì 9 marzo 2016</ref></quote>
    <p>Nel suo articolo, <hi rend="#b">Bechis </hi>parlava di due docufilm prodotti da <hi rend="#b">Santoro</hi> “essenzialmente su vicende di camorra”. <hi rend="#b">Santoro</hi>, prosegue il vicedirettore di <hi rend="#i">Libero</hi>, “però era sicuro di rivenderli con un’ <hi rend="#b">asta</hi> fra i maggiori network tv. Quasi certo di poterli dare alla nuova Rai di <hi rend="#b">Antonio Campo Dall’Orto</hi>, magari aiutato dall’amico consigliere di amministrazione <hi rend="#b">Carlo Freccero</hi>. E invece la <hi rend="#b">Rai</hi> è stata la prima a chiudergli in faccia ogni porta, con una semplice valutazione: quel prodotto non interessa”.</p>
    <p>Nella sua lettera, però, l’ideatore di <hi rend="#i">Annozero </hi>ritiene “scorretto attribuire responsabilità inesistenti al consigliere <hi rend="#b">Carlo Freccero</hi>, il quale non ha l’obbligo di battersi per me ma per i tanti autori che continuano a essere discriminati” e spiega di avere “effettivamente presentato alla <hi rend="#b">Rai</hi>, che peraltro aveva assunto precisi impegni nei miei confronti, una serie di proposte riguardanti una <hi rend="#b">fiction </hi>(<hi rend="#i">Processo all’Olocausto</hi>) e nuovi <hi rend="#b">format</hi> originali”. La prima “è stata ritenuta non coerente con la linea editoriale della <hi rend="#b">Rai</hi>“, prosegue, nonostante “sullo stesso argomento e con anni di <hi rend="#b">ritardo</hi> rispetto al nostro progetto diventerà una grande produzione <hi rend="#b">americana</hi>, con un cast stellare e la partecipazione della <hi rend="#b">BBC</hi>“.</p>
    <p>Per quanto riguarda invece “le <hi rend="#b">proposte</hi> di nuovi <hi rend="#b">formati</hi> sembravano in dirittura d’arrivo nell’ultima fase della gestione <hi rend="#b">Gubitosi</hi>“. Me con l’arrivo del nuovo direttore generale la <hi rend="#b">Rai</hi> ha chiuso il dialogo con lui. Quindi, precisa, “per mancanza di <hi rend="#b">interlocutori</hi>, non ho invece mai proposto alla <hi rend="#b">Rai</hi> il film documentario (non docudrama) sulla strage dimenticata dei giovani camorristi napoletani che stiamo realizzando con la coproduzione di <hi rend="#b">Videa</hi> di <hi rend="#b">Sandro Parenzo</hi>“. Nonostante il silenzio della <hi rend="#b">Rai</hi> e l’assenza di interlocutori, però, assicura che “continueremo il nostro lavoro, anche studiando soluzioni originali come sapemmo fare al momento in cui decidemmo di dar vita a <hi rend="#i">Servizio Pubblico</hi> su una multipiattaforma”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>