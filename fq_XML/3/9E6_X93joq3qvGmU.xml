<doc sitename="Il Fatto Quotidiano" title="Riforma della giustizia, ora il Pdl punta anche sul referendum (dei Radicali) - Il Fatto Quotidiano" author="Lorenzo Vendemiale" date="2013-08-08" url="http://www.ilfattoquotidiano.it/2013/08/08/riforma-della-giustizia-ora-pdl-punta-anche-su-referendum-radicali/677419/" hostname="ilfattoquotidiano.it" description="E’ da sempre una delle ‘ossessioni’ del Pdl e del suo leader, Silvio Berlusconi. Adesso è anche nodo cruciale del governo Letta. La sentenza della Cassazione – che ha confermato in via definitiva la condanna a 4 anni per Berlusconi – ha rilanciato in maniera prepotente il tema della riforma della giustizia. Il Cavaliere la pretende, persino il …" categories="Politica" tags="Cassazione;Forza Italia;Giorgio Napolitano;Giustizia;Governo Letta;PDL;Processo Mediaset;Radicali;Referendum;Riforma della Giustizia;Silvio Berlusconi" fingerprint="af9b1178fbc60aa9">
  <main><head rend="h1">Riforma della giustizia, ora il Pdl punta anche sul referendum (dei Radicali)</head><graphic src="https://st.ilfattoquotidiano.it/wp-content/uploads/2013/07/berlusconi-interna-nuova.jpg" alt="Silvio Berlusconi"/><p>E’ da sempre una delle ‘ossessioni’ del <hi rend="#b">Pdl</hi> e del suo leader, <hi rend="#b">Silvio Berlusconi</hi>. Adesso è anche nodo cruciale del <hi rend="#b">governo Letta</hi>. La sentenza della <hi rend="#b">Cassazione</hi> – che ha confermato in via definitiva la condanna a 4 anni per <hi rend="#b">Berlusconi</hi> – ha rilanciato in maniera prepotente il tema della <hi rend="#b">riforma della giustizia</hi>. <ref target="http://www.ilfattoquotidiano.it/2013/08/02/sentenza-mediaset-berlusconi-colle-spingono-riformare-giustizia/674290/">Il Cavaliere la pretende, persino il Colle auspica “un esame dei problemi relativi all’amministrazione della giustizia”</ref>. E con il premier <hi rend="#b">Enrico Letta</hi> che nella riforma può trovare l’appiglio giusto per ancorare il suo governo delle “larghe intese”, le condizioni sembrano non essere mai state così <hi rend="#b">propizie</hi>. Storicamente, però, intervenire per via parlamentare sul<hi rend="#b"> sistema giudiziario</hi> italiano è sempre stato difficile. “In Italia è praticamente impossibile – spiega <hi rend="#b">Saverio Romano</hi>, ex ministro delle Politiche agricole e deputato Pdl (<ref target="http://www.ilfattoquotidiano.it/2012/07/17/concorso-esterno-in-associazione-mafiosa-assolto-lex-ministro-saverio-romano/296246/">già imputato per concorso esterno in associazione mafiosa, e assolto nel luglio 2012</ref>) – nessuno può modificare lo status quo e i privilegi di questo sistema”. Lo stesso <hi rend="#b">Berlusconi</hi>, del resto, ci ha provato più volte negli ultimi anni. Senza riuscirci. Per questo adesso il Pdl vuole giocarsi la carta del<hi rend="#b"> referendum popolare</hi>. </p><p>I <hi rend="#b">quesiti</hi>, in realtà, sono stati indetti lo scorso maggio dai <hi rend="#b">Radicali</hi>, al suono dello slogan “Giustizia giusta”: si va dalla <hi rend="#b">responsabilità civile</hi> dei magistrati alla <hi rend="#b">separazione delle carriere</hi>, dall’abolizione dell’<hi rend="#b">ergastolo</hi> alla limitazione della <hi rend="#b">custodia cautelare</hi>, passando per la lotta al fenomeno dei “magistrati fuori ruolo”. E l’ufficio di presidenza del <hi rend="#b">Popolo della Libertà</hi> ha deliberato ad inizio luglio di appoggiarli in blocco. “Anche se – aggiunge il senatore Pdl <hi rend="#b">Francesco Maria Amoruso</hi> – ci sono quesiti più rilevanti di altri: l’abolizione dell’ergastolo, ad esempio, non mi sembra un problema effettivo. E poi potrebbe urtare alcune <hi rend="#b">sensibilità</hi>“. Evidente, quindi, che gli azzurri puntino forte soprattutto su <hi rend="#b">responsabilità civile</hi> (quesiti 1 e 2), restrizione del ricorso al <hi rend="#b">carcere preventivo</hi> (quesito 4) e <hi rend="#b">distinzione</hi> dei ruoli di giudice e pm (quesito 6). Tre provvedimenti che Berlusconi <hi rend="#b">invoca</hi> da anni. </p><p>Lui – il leader <hi rend="#b">condannato</hi> – non ha ancora firmato in prima persona. “Perché è molto ottimista – spiega a<hi rend="#i"> ilfattoquotidiano.it</hi> l’onorevole <hi rend="#b">Romano</hi>, fra i più attivi nel Pdl nel promuovere il referendum -, è convinto di vincere alle prossime elezioni, avere la <hi rend="#b">maggioranza</hi> e fare la riforma in <hi rend="#b">Parlamento</hi>“. Lo scenario <hi rend="#b">politico</hi>, però, è tutto da decifrare. Per questo presto anche lui potrebbe scendere in campo in<hi rend="#b"> prima persona</hi>: <ref target="http://www.ilfattoquotidiano.it/2013/08/07/berlusconi-tour-sulle-spiagge-contro-condanna-al-via-giro-della-liberta/678964/">secondo un’indiscrezione riportata da Libero</ref>, la firma dovrebbe arrivare entro fine agosto a Piazza San Babila. E in quell’occasione il Cavaliere potrebbe anche rifondare ufficialmente <hi rend="#b">Forza Italia</hi>.</p><p>Non a caso, <ref target="http://www.ilfattoquotidiano.it/2013/08/04/berlusconi-condannato-pdl-in-piazza-lui-sono-innocente-non-mollo/676418/#foto-palazzo-grazioli-manifestazione-a-sostegno-di-silvio-berlusconi">domenica alla manifestazione di via del Plebiscito a Roma</ref>, era presente un banchetto con sei autenticatori. La </p><p><hi rend="#b">macchina organizzativa</hi>del partito si è messa in moto,</p><p><ref target="http://tv.ilfattoquotidiano.it/2013/08/07/fattotv-santanche-lancia-la-carica-questa-estate-una-campagna-di-liberta-rivedi-lo-speciale/241869/">come ha confermato anche</ref>: “Sosteniamo pienamente e fortemente il referendum. Oggi il coordinatore nazionale</p><hi rend="#b">Daniela Santanché</hi>negli studi del<hi rend="#i">Fatto quotidiano</hi><p><hi rend="#b">Denis Verdini</hi>ha inviato una circolare a coordinatori regionali, provinciali e cittadini dando un target di firme da raggiungere”. La raccolta, del resto, è stata avviata già da diverse settimane e procede con buoni risultati in varie regioni, come Puglia, Lazio, Toscana. In</p><p><hi rend="#b">Campania</hi>l’ex ministro per le Pari opportunità,</p><p><hi rend="#b">Mara Carfagna</hi>, ne avrebbe raccolte da sola più di diecimila. Anche perché l‘</p><p><hi rend="#b">obiettivo</hi>delle 500mila firme non è facile da raggiungere: ci sono solo 40 giorni di tempo e un’estate di mezzo. Il 10 settembre è prevista una verifica intermedia, poi – eventualmente – verrà lanciata la</p><p><hi rend="#b">volata</hi>finale, in vista del 30 settembre, termine ultimo di presentazione.</p><p>Ma la vera <hi rend="#b">battaglia</hi> comincerà dopo, in autunno. “Le nostre iniziative riguarderanno non soltanto la raccolta delle firme, ma anche la <hi rend="#b">promozione</hi> del <hi rend="#b">voto</hi> favorevole”, spiega Romano. Gli fa eco il senatore Amoruso: “La buona riuscita del referendum sarà un <hi rend="#b">impegno prioritario</hi> del partito”. Un piano d’azione dettagliato non è stato ancora stato stilato, ma da ottobre in poi è lecito attendersi uno <hi rend="#b">spiegamento di forze</hi> a sostegno dei quesiti referendari. “Facciamo un passo alla volta: prima tagliamo il traguardo delle 500mila firme, poi penseremo ad una <hi rend="#b">campagna mediatica</hi> adeguata a sensibilizzare l’opinione pubblica”, afferma Amoruso. Che aggiunge: “Porteremo gli italiani al voto. E poi ci <hi rend="#b">assicureremo</hi> che non si ripeta quanto accaduto nel 1987, quando l’espressione della <hi rend="#b">volontà popolare</hi> fu disattesa da una certa classe politica, che <hi rend="#b">insabbiò</hi> l’esito del referendum”. </p><p>Adesso il <hi rend="#b">Pdl</hi> promette un finale molto diverso. Perché, in attesa di capire come andranno le cose in <hi rend="#b">Parlamento</hi>, l’appello al voto diretto dei cittadini potrebbe essere lo strumento giusto per portare a compimento la tanto agognata <hi rend="#b">riforma della giustizia</hi>. In fondo, la via del<hi rend="#b"> consenso popolare</hi> è sempre stata quella prediletta da <hi rend="#b">Berlusconi</hi>.</p><p><hi rend="#b">Twitter: </hi></p><p><ref target="https://twitter.com/lVendemiale">@lVendemiale</ref></p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>