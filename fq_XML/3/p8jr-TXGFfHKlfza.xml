<doc sitename="Il Fatto Quotidiano" title="Ruby ter, Fabrizio Corona: &quot;Sentii parlare di video e foto delle serate di Arcore&quot; - Il Fatto Quotidiano" author="F Q" date="2015-07-03" url="http://www.ilfattoquotidiano.it/2015/07/03/ruby-ter-fabrizio-corona-sentii-parlare-di-video-e-foto-delle-serate-di-arcore/1841082/" hostname="ilfattoquotidiano.it" description="C’è anche Fabrizio Corona, attualmente affidato a una comunità di don Mazzi, tra le tante persone sentite dai pm di Milano nell’ambito dell’inchiesta Ruby ter, chiusa il 30 giugno per Silvio Berlusconi e le Olgettine. L’ex re dei paparazzi, che nel febbraio del 2011 subì il furto dei server dalla sua agenzia fotografica, è stato sentito …" categories="Giustizia" tags="Caso Ruby;Fabrizio Corona;Processo Ruby;Ruby;Silvio Berlusconi" fingerprint="28efe531394ba099">
  <main>
    <head rend="h1">Ruby ter, Fabrizio Corona: “Sentii parlare di video e foto delle serate di Arcore”</head>
    <graphic src="https://st.ilfattoquotidiano.it/wp-content/uploads/2015/07/ruby-corona-675.jpg"/>
    <p>C’è anche <hi rend="#b">Fabrizio Corona</hi>, <ref target="http://www.ilfattoquotidiano.it/2015/06/18/fabrizio-corona-affidato-alla-comunita-exodus-di-don-mazzi/1792152/">attualmente affidato a una comunità di don Mazzi</ref>, tra le tante persone sentite dai pm di Milano nell’ambito dell’inchiesta<ref target="http://www.ilfattoquotidiano.it/2015/06/30/ruby-ter-berlusconi-e-le-olgettine-verso-il-processo-tutti-pagamenti-del-bancomat-umano-alle-testi-pagate-mentire/1830183/"> Ruby ter, chiusa il 30 giugno per Silvio Berlusconi e le Olgettine.</ref> L’ex re dei paparazzi, che nel febbraio del 2011 subì il furto dei server dalla sua <hi rend="#b">agenzia fotografica</hi>, è stato sentito il 24 marzo scorso. Immagini mai viste, a suo dire, né mai avute a differenza di quanto forse pensavano i ladri che si introdussero nel suo ufficio di viale Monza a Milano.</p>
    <p>Quando gli inquirenti chiedono se ha avuto modo di vedere <hi rend="#b">foto</hi> o <hi rend="#b">video</hi> relative alle<hi rend="#b"> serate di Arcore</hi> Corona è netto: “No, non ho mai visto questi documenti né mi sono masi stati consegnati; della loro <hi rend="#b">esistenza</hi> ho solo sentito parlare anche dalla ragazze direttamente coinvolte in questa vicenda. Non ricordo quali ragazze esattamente mi abbiano parlato delle foto e dei video. Io all’epoca frequentavo <hi rend="#b"> Alessandra Sorcinelli</hi>, </p>
    <p>
      <hi rend="#b">,</hi>
    </p>
    <ref target="http://www.ilfattoquotidiano.it/2013/12/22/natale-ad-antigua-lolgettina-barbara-guerra-in-vacanza-nel-resort-di-berlusconi/822669/">Barbara Guerra</ref>
    <p>
      <ref target="http://www.ilfattoquotidiano.it/2014/11/13/processo-ruby-condannati-in-appello-emilio-fede-nicole-minetti-lele-mora/1209314/">e</ref>
    </p>
    <hi rend="#b">Nicole Minetti</hi>
    <p><hi rend="#b">Ruby</hi>e ritengo di aver sentito tali discorsi da queste persone. Non sono mai entrate nei dettagli, lo facevano a livello di battute”. Corona, a domanda, ha risposto che nessuno gli ha mai proposto l’acquisto di questo materiale che “comunque no avrebbe avuto nessun valore commerciale”.</p>
    <p>Ma perché i <hi rend="#b">ladri</hi> erano entrati nell’ufficio di Corona? Da tempo nell’ambiente si mormorava che fosse entrato in possesso di foto di <hi rend="#b">Berlusconi nudo</hi>. Notizia falsa, naturalmente. Ma proprio Corona aveva rilasciato un’intervista in cui parlava dell’esistenza di immagini. E chi era entrato nell’ufficio aveva, a suo dire, aveva ignorato soldi, assegni e aveva portato via solo il server: Andai a controllare e mi resi conto che la porta era stata forzata, controllai cosa mancasse e mi accorsi che incredibilmente <hi rend="#b">mancavano solo i server</hi>. Misi in relazione il furto con le dichiarazioni del giorno prima perché gli oggetti di valore non furono toccati, mancavano solo i server sui quali veniva custodito il materiale audio visivo”. E nessun di quelle immagini e filmati fu “divulgata” o “rivenduta ai giornali, nonostante ci fosse materiale inedito che aveva un valore”.</p>
    <p>Poi Corona ha parlato del suo ruolo di agente: “Ho fatto fare a Ruby un’intervista. <hi rend="#b">Era molto attaccata ai soldi,</hi> volle essere pagata prima. Le feci fare l’<hi rend="#b">intervista per Santoro</hi> in cui per la prima volta parlò di Berlusconi. Tra il 2011 e il 2012 Ruby avrà fatto una decina di serate nei locali guadagnando al massimo 5mila euro a serate. Nel 2013 e 2014 non ha più fatto serate”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>