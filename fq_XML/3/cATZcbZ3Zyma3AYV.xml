<doc sitename="Il Fatto Quotidiano" title="Riforme, minoranza Pd: &quot;Possiamo riscriverle senza B&quot;. Ma in Aula voterà sì - Il Fatto Quotidiano" author="F Q" date="2015-03-09" url="http://www.ilfattoquotidiano.it/2015/03/09/riforme-minoranza-dem-finito-patto-b-facciamole-modo/1488671/" hostname="ilfattoquotidiano.it" description="“Ora che Forza Italia non c’è più, cambiamo il ddl Boschi“. La minoranza del Partito democratico ha provato a dare il suo ultimatum al presidente del Consiglio sul disegno di legge che modifica la seconda parte della Costituzione, ma la minaccia è durata poco più di mezza giornata: “Al punto in cui siamo arrivati”, ha commentato …" categories="Politica" tags="Forza Italia;Gianni Cuperlo;Governo Renzi;Matteo Renzi;Patto del Nazareno;PD;Riforma Senato;Riforme Costituzionali;Senato;Silvio Berlusconi;Stefano Fassina" fingerprint="25bf68f0f8c423c5">
  <main>
    <head rend="h1">Riforme, minoranza Pd: “Possiamo riscriverle senza B”. Ma in Aula voterà sì</head>
    <graphic src="https://st.ilfattoquotidiano.it/wp-content/uploads/2015/03/gotor-675.jpg"/>
    <p>“Ora che Forza Italia non c’è più, cambiamo il <hi rend="#b">ddl Boschi</hi>“. La minoranza del <hi rend="#b">Partito democratico</hi> ha provato a dare il suo ultimatum al presidente del Consiglio sul disegno di legge che modifica la seconda parte della Costituzione, ma la minaccia è durata poco più di mezza giornata: “Al punto in cui siamo arrivati”, ha commentato il bersaniano <hi rend="#b">Davide Zoggia</hi>, “è difficile non votare la riforma. Sarà un dissenso contenuto. Non la voteremo in cinque o sei: io, D’Attorre, Fassina, ma è ancora da decidere. La battaglia si sposta ora sulla legge elettorale”. <ref target="http://www.ilfattoquotidiano.it/2015/03/09/riforme-m5s-resteremo-fuori-dallaula-pd-si-voti-ddl-boschi/1489487/">Se le opposizioni staranno in Aula (tranne M5S che resterà fuori) e voteranno contro il provvedimento, la parte critica della maggioranza ha intenzione di votare a favore.</ref> “Mi auguro”, ha detto </p>
    <p><hi rend="#b">Lorenzo Guerini</hi>, “che domani il partito voti compatto”.</p>
    <hi rend="#b">Video di Irene Buscemi</hi>
    <p>In mattinata la minoranza Pd era tornata alla carica: “Renzi ha scritto le riforme con<hi rend="#b"> Forza Italia”, </hi>ha detto il senatore<hi rend="#b"> Miguel Gotor </hi>al <hi rend="#i">Corriere della Sera .</hi> “Ora che gli azzurri si sono sfilati, il premier considera </p>
    <p><hi rend="#b">immodificabile</hi>quei testi. Mi sembra una posizione illogica e inaccettabile”.</p>
    <p><ref target="http://www.ilfattoquotidiano.it/2015/02/04/patto-nazareno-forza-italia-esplode-fa-saltare-lintesa-pd-ognuno-per-se/1396266/">Finito il</ref>, è il succo, il Pd è ora libero di modificare la</p>
    <hi rend="#b">patto del Nazareno</hi>
    <p><hi rend="#b">Costituzione</hi>senza tener conto delle istanze di</p>
    <p><hi rend="#b">Forza Italia</hi>. “Renzi ci ha sempre detto: sono d’accordo con voi, ma l’accordo con Berlusconi mi</p>
    <p><hi rend="#b">impedisce</hi>di intervenire sulle riforme. Bene, ora decida: o recupera il patto oppure, se questo è finito, non può pensare di riformare la Costituzione facendo a meno di noi e raccattando i voti sparsi dei</p>
    <p><hi rend="#b">verdiniani</hi>“. Alle polemiche ha risposto il relatore</p>
    <p><hi rend="#b">Emanuele Fiano:</hi>“Se la minoranza del Pd non votasse le riforme farebbe un errore. Abbiamo svolto un percorso e il provvedimento tiene conto di moltissime proposte della minoranza. Ad un certo punto bisogna decidere e votare, questo Paese aspetta</p>
    <p><hi rend="#b">le riforme da 40 anni</hi>, la sinistra le aspetta perché ha sempre detto che bisognava cambiare la legge elettorale e noi la cambieremo”.</p>
    <p>Restano le perplessità sul testo dei democratici. “Per come è congegnato ora il pacchetto delle riforme non funziona”, è stata la conclusione di D’Attorre. “C’è il <hi rend="#b">rischio</hi> di una restrizione degli spazi di partecipazione e rappresentanza”. Di conseguenza o il segretario “unisce il Pd per cambiare riforma del Senato e<hi rend="#b"> legge elettorale</hi>” o la minoranza è pronta a votare insieme all’ex Cavaliere. Gotor dal canto suo ha auspicato che si arrivi a una <hi rend="#b">sintesi: </hi>“C’è ancora spazio per riprendere l’iniziativa politica” – rivedendo nell’insieme riforma del Senato e legge elettorale: “Non può funzionare un Senato composto da <hi rend="#b">eletti</hi> di secondo grado e una futura sola Camera politica composta a maggioranza di <hi rend="#b">nominati</hi>“. Conclusione: “Se non cambia la riforma del Senato, l’Italicum così com’è non si può votare”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>