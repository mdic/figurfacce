<doc sitename="Il Fatto Quotidiano" title="Renzi, fischi e uova a Ferrara contro il premier: &quot;Rispondo col sorriso&quot; - Il Fatto Quotidiano" author="RQuotidiano" date="2014-10-03" url="http://www.ilfattoquotidiano.it/2014/10/03/renzi-fischi-e-uova-marce-a-ferrara-contro-il-premier-rispondo-col-sorriso/1143084/" hostname="ilfattoquotidiano.it" description="Lanci di uova e fischi contro Matteo Renzi. Il premier, ospite del festival della rivista Internazionale a Ferrara, è stato ‘colpito’ da alcuni contestatori mentre si trovava sul palco in piazza Municipale (foto da Twitter). “La prima cosa che ho imparato è il rispetto delle idee e delle persone – ha risposto dopo l”attacco’ – e credo …" categories="Politica" tags="Ferrara;Forza Italia;Governo di Larghe Intese;Internazionale;Matteo Renzi;Silvio Berlusconi" fingerprint="a5ba246d450ec13d">
  <main>
    <head rend="h1">Renzi, fischi e uova a Ferrara contro il premier: “Rispondo col sorriso”</head>
    <graphic src="https://st.ilfattoquotidiano.it/wp-content/uploads/2014/10/lancio-di-uova-640.jpg"/>
    <p>Lanci di <hi rend="#b">uova </hi>e fischi contro <hi rend="#b">Matteo Renzi</hi>. Il premier, ospite del festival della rivista <hi rend="#i">Internazionale</hi> a <hi rend="#b">Ferrara</hi>, è stato ‘colpito’ da alcuni contestatori mentre si trovava sul palco in piazza <hi rend="#b">Municipale</hi><hi rend="#i">(foto da Twitter)</hi>. “La prima cosa che ho imparato è il rispetto delle idee e delle persone – ha risposto dopo l”attacco’ – e credo che tante persone sono qui non per farsi una frittatina o una <hi rend="#i">crepe</hi> ma per ragionare: a chi non ha altri argomenti che le <hi rend="#b">uova</hi>, noi continuiamo a rispondere con un <hi rend="#b">sorriso</hi> nonostante i tentativi di tappare la bocca”. E a una donna che dalla piazza grida di non volere gli <hi rend="#b">80 euro</hi> ha ribattuto: “Me li renda signora, non si preoccupi qualcuno a cui darli si trova”. Ma oltre alla contestazione il <hi rend="#b">presidente del Consiglio</hi> ha parlato di riforma del lavoro, preso le distanze dalle indiscrezioni sul <hi rend="#b">patto del Nazareno</hi> e attaccato la “cultura del sospetto” e antiberlusconiana della sinistra. </p>
    <p>
      <hi rend="#b">(video di Giulia Zaccariello)</hi>
    </p>
    <p><ref target="http://www.ilfattoquotidiano.it/2014/09/29/lavoro-renzi-votiamo-una-posizione-chiara-per-superare-i-tabu/1137450/">Tornando sulla polemica intorno all’ articolo 18, tema dibattuto durante la direzione dem in cui ha nettamente prevalso la linea del segretario</ref>, ha ribadito che la norma “ha un grande valore costituzionale”, ma non manca di lanciare una stoccata a “</p>
    <p><hi rend="#b">partiti</hi>e</p>
    <p><hi rend="#b">sindacati</hi>” che “si sono fatti la leggina per loro e guarda caso a loro non si applica”. Renzi ha annunciato che martedì incontrerà le</p>
    <p><hi rend="#b">organizzazioni sindacali</hi>che, come la classe politica, “devono cambiare”, visto che “il 54% degli</p>
    <p><hi rend="#b">iscritti</hi>sono</p>
    <p><hi rend="#b">pensionati</hi>“. Un incontro per il quale gli “invitati”, che non ne sapevano nulla, riceveranno nelle prossime ore, spiega</p>
    <p><hi rend="#b">Palazzo Chigi</hi>, “una convocazione ufficiale”. Il</p>
    <p><hi rend="#b">Jobs Act</hi>è stato al centro del suo intervento e, a fronte delle perplessità di chi chiedeva se un eventuale ‘soccorso azzurro’ sulla riforma del lavoro porterebbe a un eventuale governo con</p>
    <p><hi rend="#b">Forza Italia</hi>, ha rassicurato: “Non accadrà e comunque non porterebbe a un nuovo governo di</p>
    <p><hi rend="#b">larghe intese</hi>“.</p>
    <p>Renzi ha poi ribadito la sua convinzione al <hi rend="#b">dialogo</hi> con l’opposizione. Incluso col <hi rend="#b">Movimento 5 Stelle</hi> che finora si è sottratto al confronto ma che il premier puntualizza in ogni caso di coinvolgere. “Mi prendo tutti i fischi nel dire che è giusto fare l’accordo sulla legge elettorale e le riforme sulle regole con l’opposizione. Avrei parlato con i grillini se avessero avuto il coraggio di confrontarsi. Le regole in un Paese civile si devono scrivere insieme”. Scherza sull’ipotesi di un accordo con <hi rend="#b">Silvio Berlusconi</hi> (“il patto del <hi rend="#b">Nazareno</hi> è segretissimo? No, è stato tradotto in un atto parlamentare”) e a proposito dei ‘retroscena’ usciti sui giornali intorno al <hi rend="#b">patto del Nazareno</hi> e sull’editoriale del direttore del <ref target="http://www.ilfattoquotidiano.it/2014/09/24/de-bortoli-xxxx-renzi-nel-patto-del-nazareno-stantio-odore-di-massoneria/1131290/"> Corriere della Sera Ferruccio De Bortoli che aveva chiesto di rendere pubblico il contenuto dell’accordo, “in odore di massoneria”</ref> ha detto: “Io ho grande rispetto per gli editoriali. Io me li leggo e ‘me rode’ – ha proseguito il premier – perché vorrei discutere di scuole e invece devo parlare del patto del Nazareno e appena ne parlo anche la stampa internazionale drizza le antenne”.</p>
    <p>Poi lancia la ‘sfida’ alla trasparenza per smentire l’alleanza col leader di Fi.”Possiamo chiedere a <hi rend="#b">Berlusconi</hi> di venire in streaming, io non ho problemi – ha detto – ma questa è la cultura che ispira la sinistra italiana, quella del <hi rend="#b">sospetto</hi> -ha spiegato il premier-. La giustizia non c’è nel patto del <hi rend="#b">Nazareno</hi>, sulla <hi rend="#b">giustizia</hi> c’è una riforma e<hi rend="#b"> Forza Italia</hi> ha detto di votare contro”. Il presidente del Consiglio prende anche le distanze dalla cultura dell’antiberlusconismo della sinistra, e ripete ancora una volta di rispettare gli elettori che hanno votato per <hi rend="#b">Forza Italia</hi>. “Finchè Fi ha i voti di milioni di italiani, io rispetto quei milioni di italiani che non la pensano come me ma sono parte importante del Paese. Io sfido nel merito <hi rend="#b">Berlusconi</hi>, alle elezioni vado <hi rend="#b">contro</hi> di lui. Ma quando si scrivono le regole del gioco, l’idea di aver un <hi rend="#b">nemico da agitare prima dell’uso</hi> è una idea di sinistra che non mi appartiene – ha spiegato il premier -. Non sono qui per parlare male di <hi rend="#b">Berlusconi</hi>, con questo ragionamento l’avete mandato al governo per<hi rend="#b"> 20 anni</hi>. Se abbiamo preso il 40 per cento è perché abbiamo parlato dell’<hi rend="#b">Italia</hi> e non di <hi rend="#b">Berlusconi</hi>“.</p>
    <p>Nel corso del suo intervento parla anche degli errori del suo <hi rend="#b">esecutivo</hi> (“nei primi sette mesi ne ho fatti tanti”) e del difetto peggiore, che è quello di avere comunicato “molto peggio di come abbiamo governato”, senza essere “in grado di mostrare come la concretezza dell’azione di governo è molto superiore agli annunci”. <ref target="http://www.ilfattoquotidiano.it/2014/10/03/pd-crolla-il-tesseramento-al-partito-nel-2014-persi-piu-di-400mila-iscritti/1142187/">Poi commenta il crollo del tesseramento nel partito democratico, che dalle 500mila iscrizioni del 2013 oggi si ferma a 100mila</ref>, ma difende la ‘tenuta’ dell’elettorato dem, snocciolando i risultati delle ultime </p>
    <p><hi rend="#b">elezioni</hi>e il</p>
    <p><hi rend="#b">consenso</hi>ancora “altissimo” che emerge dai</p>
    <p><hi rend="#b">sondaggi</hi>. “Abbiamo iniziato il tesseramento a metà aprile e vorrei farvi notare che abbiamo preso il 41% e poi ci sono stati tre voti regionali, in</p>
    <p><hi rend="#b">Sardegna</hi>, Piemonte e</p>
    <p><hi rend="#b">Abruzzo</hi>” dove hanno vinto dei governatori del</p>
    <p><hi rend="#b">Pd</hi>. In più, il partito “ha vinto nel 73% dei comuni italiani”. Al di là delle tessere rinnovate o meno, alcuni “problemini” sono stati riscontrati nel</p>
    <p><hi rend="#b">bilancio</hi>del partito. Ma “siccome i panni sporchi si lavano in casa li abbiamo risanati, senza licenziare nessuno”. Poche parole sull’</p>
    <p><hi rend="#b">Europa</hi>e sulla situazione economica del Paese. Riconosce però alla</p>
    <p><hi rend="#b">Germania</hi>, con la quale “si può anche litigare”, la bontà del rapporto tra scuola e lavoro. Un modello dal quale “dobbiamo copiare”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>