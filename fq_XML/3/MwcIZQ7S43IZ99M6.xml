<doc sitename="Il Fatto Quotidiano" title="Fischi e &quot;buuu&quot; per il minuto di silenzio in memoria di Berlusconi al Teatro Regio di Torino prima della Butterfly - Il Fatto Quotidiano" author="F Q" date="2023-06-14" url="https://www.ilfattoquotidiano.it/2023/06/14/fischi-e-buuu-per-il-minuto-di-silenzio-per-berlusconi-al-teatro-regio-di-torino-prima-della-butterfly/7193593/" hostname="ilfattoquotidiano.it" description="Altro che il coro a bocca chiusa pensato dal genio di Giacomo Puccini. A risuonare al Teatro Regio di Torino, prima della Prima della Madama Butterfly con la regia di Damiano Michieletto, sono stati i fischi e i buuuu del pubblico in sala. E non contro qualche stecca di un tenore o un regista ritenuto …" categories="Cultura" tags="Silvio Berlusconi" fingerprint="6fef183d2a6ee039">
  <main>
    <p>Altro che il coro a bocca chiusa pensato dal genio di <hi rend="#b">Giacomo</hi><hi rend="#b">Puccini</hi>. A risuonare al <hi rend="#b">Teatro Regio</hi> di <hi rend="#b">Torino</hi>, prima della Prima della<hi rend="#i"> Madama Butterfly</hi> con la regia di <hi rend="#b">Damiano Michieletto</hi>, sono stati i <hi rend="#b">fischi</hi> e i <hi rend="#b">buuuu</hi> del pubblico in sala. E non contro qualche <hi rend="#b">stecca</hi> di un <hi rend="#b">tenore</hi> o un <hi rend="#b">regista</hi> ritenuto troppo “<hi rend="#b">audace</hi>“, ma contro il minuto di silenzio in memoria dell’ex presidente del Consiglio <hi rend="#b">Silvio</hi><hi rend="#b">Berlusconi</hi>, morto lunedì a 86 anni. Il <hi rend="#b">momento di raccoglimento</hi> era stato deciso per effetto del lutto nazionale deciso in occasione dei funerali di Stato dell’ex premier. La <hi rend="#b">contestazione</hi>, raccontano le edizioni locali della <hi rend="#i">Stampa</hi> e del <hi rend="#i">Corriere della Sera</hi>, ha avuto il risultato che metà del teatro si è alzata in segno di omaggio e l’altra metà – rumorosa – è rimasta seduta. Una fotografia efficace, probabilmente, di ciò che ha rappresentato negli ultimi trent’anni <hi rend="#b">Silvio Berlusconi</hi>.</p>
    <head rend="h2">
      <ref target="https://www.ilfattoquotidiano.it/fq-magazine/cultura/">Cultura</ref>
    </head>
    <head rend="h1">Fischi e “buuu” per il minuto di silenzio in memoria di Berlusconi al Teatro Regio di Torino prima della Butterfly</head>
    <graphic src="https://st.ilfattoquotidiano.it/wp-content/uploads/2023/06/14/teatro-regio-torino-1200-1-1200x630.jpg" alt="Fischi e “buuu” per il minuto di silenzio in memoria di Berlusconi al Teatro Regio di Torino prima della Butterfly"/>
  </main>
  <comments/>
</doc>