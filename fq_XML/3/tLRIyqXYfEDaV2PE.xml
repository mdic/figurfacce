<doc sitename="Il Fatto Quotidiano" title="Air Force One, Renzi ordina un nuovo jet per voli di Stato a raggio 'ultra-lungo' - Il Fatto Quotidiano" author="Marco Palombi" date="2015-09-12" url="http://www.ilfattoquotidiano.it/2015/09/12/air-force-one-renzi-ordina-un-nuovo-jet-per-voli-di-stato-raggio-ultra-lungo/2029961/" hostname="ilfattoquotidiano.it" description="I voli di Stato sono necessari, non è in dubbio. E i tagli di spesa – pudicamente definiti spending review – pure, o almeno così dicono quelli di Bruxelles e ripete ligio al dovere il governo. Tra le due cose rischia di crearsi però uno strano cortocircuito: a quanto risulta al Fatto Quotidiano, infatti, Palazzo …" categories="Politica" tags="Aereo di Stato;Air Force Renzi;Airbus;Enrico Letta;Mario Monti;Matteo Renzi;Silvio Berlusconi;Spending Review;Voli di Stato" fingerprint="a96c7e7e4a5fe1f4">
  <main>
    <head rend="h1">Air Force One, Renzi ordina un nuovo jet per voli di Stato a raggio ‘ultra-lungo’</head>
    <graphic src="https://st.ilfattoquotidiano.it/wp-content/uploads/2015/09/Renzi-6752.jpg"/>
    <p>I <hi rend="#b">voli di Stato</hi> sono necessari, non è in dubbio. E i <hi rend="#b">tagli</hi> di spesa – pudicamente definiti <hi rend="#i">spending review</hi> – pure, o almeno così dicono quelli di Bruxelles e ripete ligio al dovere il <hi rend="#b">governo</hi>. Tra le due cose rischia di crearsi però uno strano cortocircuito: a quanto risulta al <hi rend="#i">Fatto Quotidiano</hi>, infatti, <hi rend="#b">Palazzo Chigi</hi> sta prendendo in <hi rend="#b"> leasing </hi>un nuovo </p>
    <p><hi rend="#b">aereo</hi>che si aggiungerà alla flotta con cui il 31° Stormo dell’Aeronautica garantisce il</p>
    <p><hi rend="#b">Trasporto di Stato</hi>. Non si tratta, peraltro, di un piccolo mezzo, ma del nuovo</p>
    <p><hi rend="#b">“Air Force One”</hi>della Repubblica, il velivolo più grande di tutto il mazzo: la sua caratteristica sarà quella di poter effettuare</p>
    <p><hi rend="#b">voli “a raggio ultra-lungo”</hi>(superiori alle 12 ore) senza effettuare scali, com’è costretto a fare l’Airbus A319, ad oggi l’ammiraglia di</p>
    <p><hi rend="#b">Matteo Renzi</hi>e soci. Questo restringe il campo a pochi “giganti” dell’aria: gli Airbus 330, 340 e 380, i Boeing 747 e 777.</p>
    <p><hi rend="#b">Un caso di “invidia dell’ala” (e dipendenza da Twitter) </hi>Il nostro presidente del Consiglio, d’altronde, ormai ha girato il mondo e ha visto quali aerei sono in dotazione agli altri capi di Stato e di governo: diciamo che ha cominciato a soffrire di una sorta di </p>
    <p><hi rend="#b">“invidia dell’ala”</hi>rispetto a colleghi tipo</p>
    <p><hi rend="#b">Merkel</hi>e</p>
    <p><hi rend="#b">Obama</hi>. E non è mica solo una questione di grandezza: anche gli standard delle</p>
    <p><hi rend="#b">dotazioni</hi>all’interno hanno spinto Renzi a prendersi un nuovo mezzo. Intanto ci sarà una</p>
    <p><hi rend="#b">sala riunioni</hi>con tanto di wi-fi invece del singolo telefono vocale che è la sua unica via di comunicazione sugli Airbus A319: così, perfino mentre vola dall’altra parte del mondo, il premier potrà lavorare, stare in contatto col suo staff e, già che c’è, buttare lì un</p>
    <p><hi rend="#b">tweet</hi>.</p>
    <p>Il nuovo aereo, a quanto risulta al <hi rend="#i">Fatto</hi>, <hi rend="#b">debutterà</hi> nella seconda metà di ottobre in un viaggio in via di definizione verso il <hi rend="#b">Sudamerica</hi>. Purtroppo però, visti i ritardi nella stipula del contratto di <hi rend="#i">leasing</hi>, per quella data l’aereo non potrà essere ancora accessoriato secondo le disposizioni di Renzi. Per ora, insomma, ci si accontenterà dell’assetto “di linea”, poi si faranno gli aggiustamenti necessari a un più comodo e produttivo viaggiare: wi-fi e sala riunioni, ovviamente, e la <hi rend="#b">zona relax</hi> per i passeggeri di rango, forse <hi rend="#b">un’infermeria</hi> (la Merkel, dicono, ne ha quattro, mentre sull’Air Force One di Obama c’è persino una <hi rend="#b">sala operatoria</hi>).</p>
    <p>
      <hi rend="#b">Un milione a settimana e senza alcuna trasparenza</hi>
    </p>
    <p>Anche se recentemente Renzi ha fatto avanti e indietro dal <hi rend="#b">Giappone</hi> senza patemi, si può dire senz’altro che la nostra flotta non sia di primo pelo: 3 Airbus 319 e 5 Falcon comprati <hi rend="#b">tra gli anni Novanta e l’inizio dei Duemila</hi>. Ovviamente <hi rend="#b">adeguare</hi>, come dicono pudicamente a Palazzo Chigi, gli standard dei nostri <hi rend="#b">“voli blu”</hi> a quelli degli altri capi di governo non è senza costo: in attesa della pubblicazione dei contratti, a dare un’occhiata ai<hi rend="#b"> prezzi di mercato</hi> si va all’ingrosso da <hi rend="#b">400mila euro a un milione a settimana</hi> per il <hi rend="#i">leasing</hi> di mezzi di questo genere (più i lavori all’interno). All’anno fa una cifra <hi rend="#b">tra i 20 e i 50 milioni di euro</hi>, a seconda del mezzo e dei servizi chiesti. Questo bizzarro modo di “esternalizzare” il servizio dei “voli blu” consente a Renzi di evitare le complicate (e trasparenti) procedure di acquisto di nuovi aerei con infinite riunioni coi ministeri e persino col <hi rend="#b">Quirinale</hi>. E infatti, quando a luglio cominciammo a occuparci della cosa, <hi rend="#b">Palazzo Chigi</hi> poté smentire: “Non abbiamo ordinato alcun aereo”. Infatti l’hanno preso in <hi rend="#i">leasing</hi>.</p>
    <p>Avrà ragione Renzi, come al solito, ma va ricordato che <hi rend="#b">Enrico Letta</hi> non pensava di aver bisogno di aerei più grandi e meglio equipaggiati, anzi <hi rend="#b">voleva vendere</hi> pure quelli che c’erano: la dismissione fu annunciata ad agosto 2013 e prevedeva la vendita di un A319 e due Falcon. Il ricavato, stimato in <hi rend="#b">50 milioni</hi>, doveva andare alla flotta anti-incendio della <hi rend="#b">Protezione Civile</hi>: quegli aerei, però, non li hanno venduti, anzi sono ancora in funzione e ci resteranno per le tratte più brevi.</p>
    <p>Evidentemente un governo così veloce ha bisogno di mezzi di trasporto rapido: non è un caso che le <hi rend="#b">ore totali</hi> di utilizzo dei “voli blu” siano tornate con Renzi, dopo il dimezzamento registrato con Monti e Letta, ai fasti di <hi rend="#b">Silvio Berlusconi</hi> e della sua corte volante. E la <hi rend="#i">spending review</hi>? È una barzelletta, come ha detto lui a <hi rend="#b">Cernobbio</hi>. Certo non parlava della <hi rend="#b">sanità</hi>…</p>
    <p>
      <hi rend="#b">dal Fatto Quotidiano di sabato 12 settembre 2015</hi>
    </p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>