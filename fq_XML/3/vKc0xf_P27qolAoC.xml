<doc sitename="Il Fatto Quotidiano" title="Legge di Stabilità, assenze al voto finale: Lega batte tutti, seguita da Forza Italia, Fratelli d'Italia, Sinistra, Misto e M5S - Il Fatto Quotidiano" author="Antonio Pitoni e Giorgio Velardi" date="2015-12-22" url="http://www.ilfattoquotidiano.it/2015/12/22/le-assenze-al-voto-finale-sulla-legge-di-stabilita-lega-batte-tutti-seguita-da-forza-italia-fdi-si-misto-e-m5s/2324215/" hostname="ilfattoquotidiano.it" description="La bordata è arrivata in diretta televisiva. Di domenica pomeriggio, durante la seguitissima trasmissione di Massimo Giletti. Ospite de L’Arena, su Rai Uno, Matteo Renzi ha preso di mira i grillini: “La legge di stabilità è stata approvata alle 2.58 di stanotte e i 5 Stelle non erano in Aula perché purtroppo fanno un’opposizione che …" categories="Camera" tags="Camera dei deputati;Denis Verdini;Forza Italia;Lega;Legge di Stabilità;Matteo Renzi;Movimento 5 Stelle;PD;Raffaele Fitto;Silvio Berlusconi" fingerprint="8ec134327b028375">
  <main>
    <head rend="h1">Legge di Stabilità, assenze al voto finale: Lega batte tutti, seguita da Forza Italia, Fratelli d’Italia, Sinistra, Misto e M5S</head>
    <graphic src="https://st.ilfattoquotidiano.it/wp-content/uploads/2015/05/italicum-ok-6751.jpg"/>
    <p>La <hi rend="#b">bordata</hi> è arrivata in diretta televisiva. Di domenica pomeriggio, durante la seguitissima trasmissione di <hi rend="#b">Massimo Giletti</hi>. Ospite de <hi rend="#i">L’Arena</hi>, su Rai Uno, <hi rend="#b">Matteo Renzi ha preso di mira i grillini</hi>: “La legge di stabilità è stata approvata </p>
    <p><hi rend="#b">alle 2.58 di stanotte</hi>e i</p>
    <p><hi rend="#b">5 Stelle</hi>non erano in Aula perché purtroppo</p>
    <p><hi rend="#b">fanno un’opposizione</hi>che regge fino a che sono accese</p>
    <p><hi rend="#b">le telecamere</hi>– ha accusato il</p>
    <p><hi rend="#b">premier</hi>–. Forse è la famosa</p>
    <p><hi rend="#b">febbre del sabato sera</hi>, si sono ammalati tutto insieme”. È davvero così? A scorrere i</p>
    <p><hi rend="#b">tabulati delle presenze</hi>di Montecitorio non è che l’ex sindaco di Firenze abbia tutti i torti.</p>
    <p><hi rend="#b">Numeri alla mano</hi>, però, le defezioni</p>
    <p><hi rend="#b">non hanno riguardato solo i grillini</hi>. Basti pensare che dei</p>
    <p><hi rend="#b">630 inquilini di Montecitorio solo 362</hi>(il 57,5%) hanno partecipato</p>
    <p><hi rend="#b">alla votazione finale</hi>– quella delle 2.58 appunto – sulla manovra finanziaria. Il restante 42,5%, l’equivalente di</p>
    <p><hi rend="#b">268 deputati</hi>,</p>
    <p><hi rend="#b">mancava invece all’appello</hi>. Tra loro anche quelli di</p>
    <p><hi rend="#b">Forza Italia</hi>, che è riuscita a fare peggio dei pentastellati. Se dei 91 parlamentari della pattuglia del</p>
    <p><hi rend="#b">M5S</hi>in 37 (il</p>
    <p><hi rend="#b">40,6%</hi>dell’intero gruppo) hanno saltato l’ultima votazione notturna, sono stati</p>
    <p><hi rend="#b">36 su 54</hi>(il</p>
    <p><hi rend="#b">66,6%</hi>) gli azzurri che hanno lasciato vuoti gli scranni del partito di</p>
    <p><hi rend="#b">Silvio Berlusconi</hi>.</p>
    <p><hi rend="#b">TUTTI A CASA</hi> – <hi rend="#b">N</hi><hi rend="#b">ella lista degli assenti</hi> alla votazione decisiva della Camera non mancano i <hi rend="#b">volti noti </hi>del movimento fondato da <hi rend="#b">Beppe Grillo</hi> e <hi rend="#b">Gianroberto Casaleggio</hi>, a cominciare dagli ex capigruppo <hi rend="#b">Roberta Lombardi</hi> e <hi rend="#b">Giorgio Sorial </hi>(il quale spiega però che era malato). Non c’erano neppure <hi rend="#b">Danilo Toninelli</hi>, uno degli artefici della <hi rend="#b">trattativa</hi> con il Partito democratico (Pd) che ha permesso di sbloccare lo stallo dell’elezione dei giudici della <hi rend="#b">Corte Costituzionale</hi>, e <hi rend="#b">Mattia Fantinati</hi>, asceso all’onore delle cronache per il suo assalto al meeting di <hi rend="#b">Comunione e liberazione</hi> dell’estate scorsa. Vuote anche le sedie di <hi rend="#b">Massimo Baroni</hi>,<hi rend="#b"> Andrea Cecconi </hi>e<hi rend="#b"> Carla Ruocco</hi>, unica componente del direttorio assente sabato notte. “Quando attacca il Movimento 5 Stelle, <hi rend="#b">Renzi mente sapendo di mentire</hi>”, accusa il deputato <hi rend="#b">Roberto Fico</hi>. “Nel corso della discussione sulla legge di Stabilità abbiamo dimostrato <hi rend="#b">come si fa opposizione</hi> – aggiunge il presidente della commissione di Vigilanza Rai e membro del direttorio del M5S a <hi rend="#i">ilfattoquotidiano.it</hi> –. Rivelando, peraltro, che ‘<hi rend="#b">marchettificio</hi>’ è questo provvedimento, grazie al quale verranno <hi rend="#b">finanziate le fondazioni degli amici degli amici</hi>: un atteggiamento inaccettabile da parte del governo”. Quanto <hi rend="#b">a Forza Italia</hi>, oltre al solito <hi rend="#b">Antonio Angelucci</hi>, recordman di assenze secondo la classifica di <hi rend="#i">Openpolis</hi>, non c’erano neanche <hi rend="#b">Deborah Bergamini</hi>,<hi rend="#b"> Micaela Biancofiore</hi>,<hi rend="#b"> Daniela Santanchè</hi> e la figliol prodiga <hi rend="#b">Nunzia De Girolamo</hi>. Tra i big non pervenuti tra gli scranni di Montecitorio, anche gli ex ministri <hi rend="#b">Antonio Martino </hi>e<hi rend="#b"> Gianfranco Rotondi</hi>, che si dichiara, però, “assente giustificato” perché, racconta, “c’era il <hi rend="#b">congresso di Rivoluzione Cristiana</hi> (il partito di cui è fondatore e presidente, <hi rend="#i">ndr</hi>) al quale non potevo non partecipare”. La compagnia dei <hi rend="#i">desaparecidos</hi> si allarga a <hi rend="#b">Gabriella Giammanco</hi>, <hi rend="#b">Jole Santelli</hi> e all’ex presidente della commissione Affari costituzionali, <hi rend="#b">Francesco Paolo Sisto</hi>, reduce dalla batosta della mancata elezione alla Consulta. Senza dimenticare le ex ministre <hi rend="#b">Mara Carfagna</hi> e <hi rend="#b">Maria Stella Gelmini</hi>, che hanno partecipato alle <hi rend="#b">precedenti votazioni</hi> disertando, però, quella finale. I numeri, insomma, danno ragione a Renzi. Che oltre al M5S ha rimarcato, nel suo intervento televisivo, anche <hi rend="#b">le defezioni di Forza Italia</hi>. Il suo <hi rend="#b">Pd</hi>, peraltro, stavolta si è distinto per compattezza e presenza. Solo in <hi rend="#b">20 sui 301 </hi>del gruppo parlamentare della Camera, appena <hi rend="#b">il 6,6%</hi>, sono mancati all’appello. Anche se scorrere <hi rend="#b">i nomi degli assenti</hi> fa un certo effetto. Non hanno preso parte al voto delle 2.58 la ministra delle Riforme, <hi rend="#b">Maria Elena Boschi </hi>(così come lo stesso presidente del Consiglio,<hi rend="#b"> Matteo Renzi</hi>, ma lui neanche è elencato nella lista degli aventi diritto in quanto non deputato), l’ex segretario del partito, <hi rend="#b">Pier Luigi Bersani</hi> e l’attuale vice segretario, <hi rend="#b">Lorenzo Guerini </hi>(che fa sapere di essersi sottoposto ad un “intervento chirurgico in mattinata e di essere rimasto in aula fino alle 19”). Notturna disertata anche dall’ex ministro dell’Istruzione, <hi rend="#b">Maria Chiara Carrozza</hi>, dall’ex responsabile giustizia del partito, <hi rend="#b">Danilo Leva</hi>, dal fedelissimo del premier e commissario alla spending review <hi rend="#b">Yoram Gutgeld</hi>. Oltre ai deputati <hi rend="#b">Micaela Campana</hi> (che però precisa che si trova in convalescenza post-operatoria da 10 giorni), <hi rend="#b">Matteo Colannino</hi> e al guardasigilli <hi rend="#b">Andrea Orlando</hi>, che però risultava in missione.</p>
    <p><hi rend="#b">CERCASI LEGA</hi> – E gli altri gruppi? Pesanti le defezioni anche tra i deputati di <hi rend="#b">Sinistra Italiana</hi>: <hi rend="#b">17 su 31</hi>, pari al <hi rend="#b">54,8%</hi>. Tra loro il candidato sindaco di Torino, <hi rend="#b">Giorgio Airaudo</hi>, il vice presidente della commissione Antimafia <hi rend="#b">Claudio Fava</hi> e <hi rend="#b">Nicola Fratoianni</hi>. In Aula a ranghi ridottissimi anche la <hi rend="#b">Lega Nord</hi>: <hi rend="#b">12 assenti su 16</hi>, il<hi rend="#b"> 75% </hi>dell’intera pattuglia parlamentare. A cominciare dal senatùr <hi rend="#b">Umberto Bossi</hi>. Contagiati dalla febbre del sabato sera anche i deputati di <hi rend="#b">Fratelli d’Italia</hi>: domenica notte ne mancavano all’appello <hi rend="#b">5 su 8</hi>, il <hi rend="#b">62,5% del totale</hi>. A cominciare dall’ex ministro e leader del partito <hi rend="#b">Giorgia Meloni</hi> e <hi rend="#b">Ignazio La Russa</hi>. <hi rend="#b">Sette su 23</hi>, invece, le assenze fra gli scranni di <hi rend="#b">Scelta Civica</hi> (il <hi rend="#b">30,4%</hi> del totale). Fra questi, <hi rend="#b">Alberto Bombassei</hi>, presidente di Brembo, e gli ex 5 <hi rend="#b">Stelle Ivan Catalano </hi>e<hi rend="#b"> Paola Pinna</hi>. Dieci deputati sui 31 totali sono stati gli assenti fra i banchi di <hi rend="#b">Area Popolare</hi> (Ncd più Udc). Il <hi rend="#b">32,2%</hi>. Fra i quali il viceministro della Giustizia, <hi rend="#b">Enrico Costa</hi>, <hi rend="#b">Giuseppe De Mita</hi> (nipote del più noto Ciriaco) e <hi rend="#b">Sergio Pizzolante</hi>. Il gruppo <hi rend="#b">Per l’Italia</hi>, che a Montecitorio fa capo a <hi rend="#b">Lorenzo Dellai</hi>, ha fatto registrare il <hi rend="#b">30,7%</hi> di assenze: 4 deputati su 13. Hanno invece disertato la votazione delle 2.58, <hi rend="#b">33 deputati sui 62 totali del gruppo Misto</hi> (il <hi rend="#b">53,2%</hi>), del quale fanno parte numerose componenti. Dall’<hi rend="#b">Alleanza liberalpopolare autonomie </hi>(Ala) di <hi rend="#b">Denis Verdini</hi> (assenti <hi rend="#b">Francesco Saverio Romano </hi>e<hi rend="#b"> Massimo Parisi</hi>) ai Conservatori e Riformisti di <hi rend="#b">Raffaele Fitto</hi> (assente <hi rend="#b">Daniele Capezzone</hi>). A proposito di febbre del sabato sera, Renzi ce l’aveva per caso anche con loro?</p>
    <p>
      <hi rend="#i">Twitter: @Antonio_Pitoni @GiorgioVelardi </hi>
    </p>
    <p>
      <hi rend="#b">Aggiornato da Redazione web alle 13.30 del 22 dicembre 2015</hi>
    </p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>