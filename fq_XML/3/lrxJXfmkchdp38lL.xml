<doc sitename="Il Fatto Quotidiano" title="Alfonso Signorini: &quot;Silvio Berlusconi a Salvini regalava le Madonne, a me gli uomini nudi. Mi disse 'se non ce l'hai tu un San Sebastiano nudo chi lo deve avere?'&quot; - Il Fatto Quotidiano" author="F Q" date="2023-06-14" url="https://www.ilfattoquotidiano.it/2023/06/14/alfonso-signorini-silvio-berlusconi-a-salvini-regalava-le-madonne-a-me-gli-uomini-nudi-mi-disse-se-non-ce-lhai-tu-un-san-sebastiano-nudo-chi-lo-deve-avere/7193756/" hostname="ilfattoquotidiano.it" description="&quot;Schiacciò gli occhi e mi disse: 'Se non ce l’hai tu il San Sebastiano nudo chi lo deve avere?'&quot;" categories="Attualità" tags="Alfonso Signorini;Silvio Berlusconi" fingerprint="e0b68daff446f624">
  <main>
    <p>“<hi rend="#b">Io sono una della tante persone a cui Silvio Berlusconi ha cambiato la vita</hi>“. Così <hi rend="#b">Alfonso Signorini</hi> su<hi rend="#b"> Silvio Berlusconi</hi>. Il direttore di <hi rend="#i"> Chi </hi>è intervenuto al TG5. “Gli devo moltissimo e il ricordo che voglio portare a voi è un ricordo privato… Voglio raccontare dei flash, innanzi tutto come ci siamo conosciuti, che spiega anche un po’ perché mi ha conquistato: bisogna fare un passo indietro. Io mi sono laureato alla Cattolica quando ancora c’erano sul giornale gli annunci di lavoro e, preso dall’ansia del futuro, mandavo i miei cv ovunque, dall’Enel a Publitalia alla Barilla. Era il 1988, </p>
    <p><hi rend="#b">a Publitalia cercavano 50 agenti pubblicitari…</hi>Arrivammo a Roma in più di 3000 per circa 50 posti. Alla fine fui tra i 50 e fummo ricevuti da Silvio Berlusconi.</p>
    <p><hi rend="#b">La cosa che mi colpì di quest’uomo fu che stringendoci la mano sapesse tutto di noi 50,</hi>uno a uno, sapeva ‘vita, morte e miracoli'”. Signorini spiega che nel frattempo arrivò una proposta di cattedra in un prestigioso liceo milanese e che lui accettò quella proposta</p>
    <p><hi rend="#b">ma decise di scrivere una lettera a Berlusconi che però non rispose</hi>.</p>
    <p>Dopo 18 anni, diventato direttore di<hi rend="#i"> Chi</hi>, Signorini va ad Arcore e a un certo punto il cav. chiede: “Mica io e lei abbiamo avuto qualcosa a che fare?” e il maggiordomo arriva con la lettera scritta dal giornalista. “</p>
    <p><hi rend="#b">L’ho tenuta perché ho pensato ‘se un giorno ricontrerà quest’uomo di lui potrò fidarmi</hi>‘”, le parole dell’ex leader di Forza Italia. Ma gli aneddoti non finiscono qui: “A Salvini regalava le Madonne a me gli uomini nudi.</p>
    <p><hi rend="#b">Mi ha regalato un San Sebastiano tutto nudo</hi>. Enorme, trafitto, ma tutto nudo. Schiacciò gli occhi e mi disse: ‘Se non ce l’hai tu il San Sebastiano nudo chi lo deve avere?'”. E non manca un riferimento al</p>
    <p>
      <hi rend="#i">: “Lui mi chiamava e mi diceva: ‘Guarda questo programma funziona. Dovete andare avanti fino a luglio’. Io gli dicevo: ‘Presidente come si fa ad andare avanti fino a luglio. Non si può’. E lui mi rispondeva: ‘No, no, no. Voi dovete continuare’. E glielo riferiva anche a Piersilvio… Ogni volta che ci fermavamo mi chiamava: ‘Ma è già finito il Grande Fratello?!'”.</hi>
    </p>
    <hi rend="#b">Grande Fratello Vip</hi>
  </main>
  <comments/>
</doc>