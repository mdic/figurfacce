<doc sitename="Il Fatto Quotidiano" title="Maschilismo, l'egemonia non tramonta. &quot;La colpa? Di stereotipi, tv e politica&quot; - Il Fatto Quotidiano" author="Elisabetta Ambrosi" date="2013-07-29" url="http://www.ilfattoquotidiano.it/2013/07/29/maschilismo-legemonia-che-non-tramonta-colpa-di-stereotipi-tv-e-politica/670225/" hostname="ilfattoquotidiano.it" description="Altro che scomparso: il maschilismo è vivo e vegeto e, purtroppo, alberga ancora tra di noi. Potente e scarsamente disturbato: è la tesi dell’ultimo libro di Chiara Volpato, “Psicosociologia del maschilismo“ (edizioni Laterza). Dalle immagini dei cardinali riuniti in conclave e del vertice della Banca centrale europea a quelle dei consigli di amministrazione e delle …" categories="Sorelle d'Italia" tags="Discriminazioni di Genere;Femminismo;Sessismo;Silvio Berlusconi" fingerprint="b9a5425efa92cad3">
  <main>
    <head rend="h1">Maschilismo, l’egemonia non tramonta. “La colpa? Di stereotipi, tv e politica”</head>
    <graphic src="https://st.ilfattoquotidiano.it/wp-content/uploads/2013/07/meeting-governatori-banche-centrali-interna-nuova.jpg" alt="Meeting governatori banche centrali"/>
    <p>Altro che scomparso: il <hi rend="#b">maschilismo</hi> è vivo e vegeto e, purtroppo, alberga ancora tra di noi. Potente e scarsamente disturbato: è la tesi dell’ultimo libro di <hi rend="#b">Chiara Volpato</hi>, “<hi rend="#i"/> (edizioni Laterza). Dalle immagini dei cardinali riuniti in </p>
    <p><ref target="http://www.laterza.it/index.php?option=com_laterza&amp;Itemid=97&amp;task=schedalibro&amp;isbn=9788858109298">Psicosociologia del maschilismo</ref>“</p>
    <p><hi rend="#b">conclave</hi>e del vertice della</p>
    <p><hi rend="#b">Banca centrale europea</hi>a quelle dei</p>
    <p><hi rend="#b">consigli di amministrazione</hi>e delle</p>
    <p><hi rend="#b">gerarchie militari</hi>: basta alzare lo sguardo per accorgersi della perdurante</p>
    <p><hi rend="#b">supremazia maschile</hi>. “Un’indiscutibile asimmetria di potere, status e risorse” che per lo più, nel discorso pubblico, si presenta come scontata, neutra. Ma che fa sì, sostiene la professoressa di psicologia sociale all’Università Milano Bicocca, che una bambina che nasce in Italia non abbia le stesse “probabilità di esprimere le</p>
    <p><hi rend="#b">potenzialità</hi>di pensiero e azione”. Mentre tutti i maschi, anche quelli che non si riconoscono nel modello dell’</p>
    <p><hi rend="#b">egemonia maschile</hi>, “riscuotono la loro parte del dividendo patriarcale”, traggono cioè vantaggio da questa</p>
    <p><hi rend="#b">posizione di supremazia</hi>.</p>
    <p>Mettendo radicalmente in discussione la tesi secondo cui le <hi rend="#b">differenze biologiche</hi> si traducano “automaticamente in profonde e persistenti <hi rend="#b">differenze psicologiche e sociali</hi>” (cioè l’idea che uomini e donne ragionino e sentano in maniera diversa, prima che le costruzioni culturali e sociali intervengano a modificare ragioni e sentimenti), l’autrice sostiene che quasi tutti i comportamenti maschili e femminili – dal tipo di studi intrapresi alle scelte su <hi rend="#b">lavoro o carriera</hi> – siano di fatto governati/generati dagli <hi rend="#b">stereotipi</hi>.</p>
    <p><ref target="http://www.ilfattoquotidiano.it/2013/07/29/maschilismo-legemonia-che-non-tramonta-colpa-di-stereotipi-tv-e-politica/670225/maschilismo/"/>Ma la tesi del libro è ancora più forte: esiste un “<graphic src="http://www.ilfattoquotidiano.it/wp-content/uploads/2013/07/maschilismo.jpg" title="maschilismo"/></p>
    <p><hi rend="#b">sessismo benevolo</hi>” ancora più pericoloso del maschilismo tradizionale e manifesto. È un’ideologia opaca e ambivalente che, mentre da un lato si esprime nella credenza che l’</p>
    <p><hi rend="#b">eguaglianza di genere</hi>sia stata raggiunta, dall’altra continua a operare discriminazioni meno riconoscibili, sia dagli uomini che dalle donne stesse. Ad esempio quando un esaminatore crede di giudicare imparzialmente uomini e donne e invece adotti criteri diversi senza saperlo. O quando si tende ad attribuire un</p>
    <p><hi rend="#b">fallimento femminile</hi>a un’assenza di meriti e quello maschile a una causalità diversa.</p>
    <p>Il sessismo benevolo è, anche, quella visione deformata che fa <hi rend="#b">l’uomo</hi> sia “<hi rend="#b">indipendente</hi>, energico, forte, aggressivo, attivo, dominante, audace”, mentre la donna è definita piuttosto “affettuosa, sognatrice, attraente, dipendente, <hi rend="#b">emotiva</hi>, tenera, gentile, dolce, affascinante”. È una sorta di <hi rend="#b">paternalismo</hi> che definisce le donne “creature preziose, da proteggere”, e promette loro<hi rend="#b"> vantaggi</hi>, a patto che “accettino il controllo sociale maschile” e accettino ruoli tutto sommato convenzionali. Positive, ma subalterne: una visione che spesso le donne finiscono per assimilare, anche per avere benefici secondari, ma che finisce per renderle più deboli e insicure.</p>
    <p>Il libro parla, molto, anche del maschilismo in <hi rend="#b">politica</hi>. Criticando con forza il comportamento di <hi rend="#b">Silvio Berlusconi</hi>, un esempio perfetto di mix tra <hi rend="#b">sessismo tradizionale</hi> esplicito e <hi rend="#b">sessismo benigno</hi>, Chiara Volpato sostiene però, con molte ragioni, che il maschilismo “benigno” è <hi rend="#b">trasversale</hi> a destra e sinistra. Un ultimo <hi rend="#i">j’accuse</hi> deciso è poi rivolto ai <hi rend="#b">mass media</hi>: che non solo non parlano a sufficienza della mai raggiunta parità di genere e utilizzano l’aggettivo “femminista” con accezione negativa. Ma soprattutto continuano a oggettivare la donna, sia attraverso le pubblicità, sia attraverso l’assegnazione di ruoli secondari in trasmissioni o talk show. Una forma di <hi rend="#b">de-umanizzazione</hi>, secondo l’autrice, che favorisce forme di violenza, direttamente legate – come dimostrato da numerosi studi – alla riduzione della donna ad <hi rend="#b">accessorio</hi> oppure <hi rend="#b">oggetto di consumo</hi>.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>