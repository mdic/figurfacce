<doc sitename="Il Fatto Quotidiano" title="Funerali di Berlusconi, la giornalista del Tg5 con la voce rotta durante il coro &quot;Chi non salta comunista è&quot;" author="F Q" date="2023-06-14" url="https://www.ilfattoquotidiano.it/2023/06/14/funerali-di-berlusconi-la-giornalista-del-tg5-con-la-voce-rotta-dallemozione-durante-il-coro-chi-non-salta-comunista-e/7194544/" hostname="ilfattoquotidiano.it" description="L'emozione dell'inviata in piazza del Duomo mentre i sostenitori intonano un grande refrain degli anni ruggenti del berlusconismo" categories="FQ Magazine" tags="Silvio Berlusconi;TG5" fingerprint="ec86d2669541c25c">
  <main>
    <p>Poco dopo le 13, <hi rend="#b">Tg5</hi>, linea a <hi rend="#b">piazza del Duomo</hi>. Mancano circa due ore al funerale di <hi rend="#b">Silvio Berlusconi</hi> e il telegiornale della rete ammiraglia di Mediaset si collega con <hi rend="#b">Elena Guarnieri</hi>, giornalista e spesso conduttrice dello stesso tg. Mentre è in corso il collegamento, Guarnieri, <hi rend="#b">commossa</hi>, decide di lasciare il microfono alla piazza che sta intonando cori. “Sentite, adesso, scusate…”, annuncia. In quel momento ce n’è uno in particolare: <hi rend="#b">“Chi non salta comunista è…”</hi>.</p>
    <p>Un refrain negli anni del <hi rend="#b">berlusconismo</hi> ruggente, uno dei capisaldi del leader di Forza Italia che contro i <hi rend="#b">comunisti</hi> ha fondato la sua discesa in campo e inveito per vent’anni. L’audio ambiente va avanti per una decina di secondi, <hi rend="#b">senza interruzioni</hi>, poi con la v<hi rend="#b">oce rotta dall’emozione</hi> Guarnieri riprende il collegamento per raccontare l’attesa del funerale. Il video, estrapolato da un utente Twitter, è diventato virale in pochi minuti.</p>
    <quote>
      <p>La giornalista si commuove in diretta sentendo il coro “chi non salta comunista è”</p>
      <ref>#SilvioBerlusconi</ref>
      <ref>pic.twitter.com/1DJABxfi75</ref>
      <p>— Il Grande Flagello (@grande_flagello)</p>
      <ref>June 14, 2023</ref>
    </quote>
  </main>
  <comments/>
</doc>