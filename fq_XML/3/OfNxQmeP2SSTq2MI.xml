<doc sitename="Il Fatto Quotidiano" title="Milan, oggi Mr Bee incontra Berlusconi. L'offerta: 500 milioni per il 51% del club - Il Fatto Quotidiano" author="Andrea Tundo" date="2015-04-29" url="http://www.ilfattoquotidiano.it/2015/04/29/milan-oggi-mr-bee-incontra-berlusconi-lofferta-500-milioni-per-il-51-del-club/1635601/" hostname="ilfattoquotidiano.it" description="Si chiude o tutti a casa. Secondo le anticipazioni de Il Sole 24ore e de La Repubblica l’incontro previsto ad Arcore in serata tra Silvio Berlusconi e Bee Taechaubol non ammetterebbe rinvii. Se il Milan passerà di mano si capirà a ore. Il broker thailandese si presenterà a villa San Martino nel tardo pomeriggio per …" categories="Calcio" tags="Arcore;Bee Taechaubol;Confindustria;Hong Kong;Il Sole 24 Ore;La Repubblica;Milan;Partito Comunista Cinese;Piazza Affari;Silvio Berlusconi" fingerprint="eba8324bbc4bdd0d">
  <main>
    <head rend="h1">Milan, oggi Mr Bee incontra Berlusconi. L’offerta: 500 milioni per il 51% del club</head>
    <graphic src="https://st.ilfattoquotidiano.it/wp-content/uploads/2015/04/berlusconi-taechaubol-675.jpg"/>
    <p>Si chiude o tutti a casa. Secondo le anticipazioni de <hi rend="#b"> Il Sole 24ore</hi> e de </p>
    <p>
      <hi rend="#i">l’incontro previsto ad</hi>
    </p>
    <hi rend="#b">La Repubblica</hi>
    <p><hi rend="#b">Arcore</hi>in serata tra</p>
    <p><hi rend="#b">Silvio Berlusconi</hi>e</p>
    <p><hi rend="#b">Bee Taechaubol</hi>non ammetterebbe rinvii. Se il Milan passerà di mano si capirà a ore. Il broker thailandese si presenterà a</p>
    <p><hi rend="#b">villa San Martino</hi>nel tardo pomeriggio per prendersi la maggioranza del club. Ha un offerta strutturata:</p>
    <p><hi rend="#b">500 milioni</hi>di euro per il 51% dei rossoneri, più la copertura dei circa 250 milioni di debiti. La</p>
    <p><hi rend="#b">valutazione</hi>quindi è presto fatta: Mr Bee stima il valore del</p>
    <p><hi rend="#b">Milan</hi>attorno ai 1.200 milioni di euro. Una cifra notevole che si spiega però andando a vedere chi sono i giocatori schierati dall’uomo d’affari asiatico.</p>
    <p>Dietro il numero uno del gruppo finanziario <hi rend="#b">Thai prime</hi>, ci sono l’<hi rend="#b">Ads Securities</hi> e <hi rend="#b">China Citic Bank</hi>. L’Ads è una società di brockeraggio legata alla famiglia reale di <hi rend="#b">Abu Dhabi</hi>. Il fondatore è <hi rend="#b">Mahmood Ebraheem Al Mahmood</hi>, negli scorsi anni attivo nell’Abu Dhabi Investment Authority di<hi rend="#b"> Al Mansour</hi>, l’uomo che dal 2008 è alla guida del <hi rend="#b">Manchester City</hi>. La China Citic Bank è invece una banca commerciale con un patrimonio stimato di oltre 475 miliardi di dollari e fa capo al <hi rend="#b">Governo cinese</hi>. Viene da sorridere nel pensare che il Milan berlusconiano possa finire indirettamente anche nelle mani di <hi rend="#b">Pechino</hi>. Secondo <hi rend="#i">Il Sole</hi>, infatti, sarebbero stati esponenti di primo piano del<hi rend="#b"> Partito comunista cinese</hi> “a spendersi per far decollare il progetto”. Anche perché nei prossimi anni la Cina ha pronto un piano per sviluppare il calcio nel Paese che punta all’organizzazione della <hi rend="#b">Coppa del mondo 2026</hi> e avere ‘in pancia’ una delle squadre simbolo del<hi rend="#b"> pallone mondiale</hi> come i rossoneri non può che essere un ottimo punto di partenza.</p>
    <p>Infatti la Citic Bank – sempre secondo quanto racconta il giornale di <hi rend="#b">Confindustria</hi> – entrerebbe in pianta stabile nell’assetto societario, mentre l’Ads ripagherebbe l’investimento nel momento in cui il Milan dovesse essere quotato in <hi rend="#b">Borsa</hi>, a <hi rend="#b">Hong Kong</hi> o a <hi rend="#b">Piazza Affari</hi>. Certo è che la spinta della banca commerciale cinese, così agganciata ai piani alti del Governo, potrebbe essere la pietra tombale per le aspirazioni del contendente <hi rend="#b">Richard Lee</hi>, che lavora in silenzio da settimane. Mr Bee ha fretta anche per stroncare il tentativo del concorrente asiatico, in attesa ma pronto rilanciare. In arrivo a <hi rend="#b">Milano</hi> è dato anche uno spettatore interessato alla vicenda, <hi rend="#b">Nelio Lucas</hi>, il capo del chiacchierato fondo <hi rend="#b">Doyen Sports</hi> che possiede i cartellini di importanti calciatori e alcuni descrivono come molto legato a Mr Bee. Lui, il <hi rend="#b">broker thailandese</hi>, ha pronta anche la parte tecnica e ha garantito che i quadri societari resteranno per il momento invariati. Si aggiungerebbe <hi rend="#b">Paolo Maldini</hi> ma non si farebbe da parte<hi rend="#b"> Adriano Galliani</hi>. È questa la notte. Fuori il primo o stretta di mano. Come sempre, che si tratti del numero di <hi rend="#b">attaccanti</hi> o del futuro del club, l’ultima parola spetta a <hi rend="#b">Berlusconi</hi>.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>