<doc sitename="Il Fatto Quotidiano" title="Ballottaggi, &quot;con l'Italicum il Pd vince di poco su M5s. Ma perde col centrodestra&quot; - Il Fatto Quotidiano" author="F Q" date="2015-06-21" url="http://www.ilfattoquotidiano.it/2015/06/21/ballottaggi-con-litalicum-il-pd-vince-di-poco-su-m5s-ma-perde-con-lista-di-centrodestra/1799910/" hostname="ilfattoquotidiano.it" description="Se gli italiani andassero oggi alle urne col nuovo Italicum, il Pd prevarrebbe sul Movimento 5 Stelle. Ma di misura: 51,2% contro il 48,8%. E il centrodestra? Potrebbe vincere al ballottaggio coi dem soltanto se Lega Nord, Forza Italia e Fratelli d’Italia si riunissero in un’unica lista. Il sondaggista Nando Pagnoncelli sul Corriere della Sera tratteggia gli esiti di eventuali elezioni …" categories="Politica" tags="Ballottaggi;Beppe Grillo;Corriere Della Sera;Forza Italia;Italicum;Matteo Renzi;Movimento 5 Stelle;PD;Silvio Berlusconi" fingerprint="b9de5657fdff8f45">
  <main>
    <head rend="h1">Ballottaggi, “con l’Italicum il Pd vince di poco su M5s. Ma perde col centrodestra”</head>
    <graphic src="https://st.ilfattoquotidiano.it/wp-content/uploads/2015/05/Renzi-6755.jpg"/>
    <p>Se gli italiani andassero oggi alle urne col nuovo <hi rend="#b">Italicum</hi>, il <hi rend="#b">Pd </hi>prevarrebbe sul <hi rend="#b">Movimento 5 Stelle</hi>. Ma di misura: 51,2% contro il 48,8%. E il <hi rend="#b">centrodestra</hi>? Potrebbe vincere al <hi rend="#b">ballottaggio</hi> coi <hi rend="#b">dem</hi> soltanto se <hi rend="#b">Lega Nord</hi>, Forza Italia e <hi rend="#b">Fratelli d’Italia</hi> si riunissero in un’unica lista. Il sondaggista <hi rend="#b">Nando Pagnoncelli</hi> sul <hi rend="#i">Corriere della Sera</hi> tratteggia gli esiti di eventuali elezioni politiche <ref target="http://www.ilfattoquotidiano.it/2015/06/20/sondaggi-renzi-e-governo-al-minimo-nei-consensi-b-e-la-tentazione-di-resuscitare-il-nazareno/1797504/">alla luce delle intenzioni di voto di oggi ( qui gli ultimi sondaggi)</ref>. Tutto calcolato </p>
    <p><ref target="http://www.ilfattoquotidiano.it/2015/05/04/italicum-la-legge-elettorale-e-legge-334-si-61-no-opposizioni-fuori-dallaula/1648912/">in base alla nuova legge elettorale, sistema proporzionale a doppio turno con correzione maggioritaria</ref>che disciplina l’elezione di una sola</p>
    <p><hi rend="#b">Camera</hi>. Tradotto in numeri, l’</p>
    <p><hi rend="#b">Italicum</hi>assegna 340 seggi su 630 come premio di maggioranza alla lista che conquista il 40% dei consensi al primo turno. Se nessuno arriva a questo risultato, si procede al ballottaggio, al quale partecipano le due liste più votate. E chi vince ottiene il premio di maggioranza. Ecco le ipotesi di ballottaggio:</p>
    <p><hi rend="#b">Pd e Movimento 5 Stelle</hi> – Se <hi rend="#b">dem</hi> e <hi rend="#b">grillini</hi> si sfidassero al secondo turno, l’esito sarebbe a favore del partito di <hi rend="#b">Renzi</hi>. Ma di poco. E allo stato attuale sarebbe uno scarto del 2,4% a fare portare a casa il premio di <hi rend="#b">maggioranza</hi>. Diversamente dai tempi del patto del <hi rend="#b">Nazareno</hi>, al ballottaggio il centrodestra non sceglierebbe il <hi rend="#b">Pd</hi>: il 55% dei leghisti voterebbe <hi rend="#b">Grillo</hi>, solo l’8% i dem e il 37% si asterrebbe. Per quanto riguarda <hi rend="#b">Forza Italia</hi>, il 60% degli elettori diserterebbe le urne, il 25% voterebbe <hi rend="#b">M5s</hi> e il resto (15%) per il <hi rend="#b">Pd</hi>. Diviso quasi a metà anche l’elettorato di sinistra (50% di voti al <hi rend="#b">Pd</hi> e 45% per il <hi rend="#b">M5S</hi>). Lo scarto così ridotto tra le due formazioni politiche è dovuto sia al calo dei consensi per il Pd sia all’ascesa del Movimento 5 Stelle, risalito nelle intenzioni di voto dopo le inchieste giudiziarie degli ultimi mesi, da <ref target="http://www.ilfattoquotidiano.it/tag/ischia/"> Ischia</ref> a </p>
    <p>
      <ref target="http://www.ilfattoquotidiano.it/tag/mafia-capitale/">.</ref>
    </p>
    <hi rend="#b">Mafia Capitale</hi>
    <p><hi rend="#b">Pd e centrodestra </hi>– Se i partiti del centrodestra si riunissero in un’unica lista, batterebbero il <hi rend="#b">Pd </hi>53,5 a 46,5%, grazie al voto “molto coeso” tra elettori di <hi rend="#b">Lega</hi>, <hi rend="#b">Forza Italia</hi> e <hi rend="#b">Fratelli d’Italia</hi>. Tuttavia, “i sostenitori di Area popolare – scrive Pagnoncelli – voterebbero più per il <hi rend="#b">Pd</hi> (60%) che per il centrodestra unito (35%). Anche in questo caso la maggioranza dei grillini (55%) si asterrebbe mentre gli altri privilegerebbero sia pure di poco il Pd (25%) sul centrodestra (20%)”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>