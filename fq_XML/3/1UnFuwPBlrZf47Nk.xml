<doc sitename="Il Fatto Quotidiano" title="Al San Carlo di Napoli la speaker legge un messaggio di cordoglio per Berlusconi: fischi e &quot;buu&quot; dalla platea del teatro - Video - Il Fatto Quotidiano" author="F Q" date="2023-06-14" url="https://www.ilfattoquotidiano.it/2023/06/14/al-san-carlo-di-napoli-la-speaker-legge-un-messaggio-di-cordoglio-per-berlusconi-fischi-e-buu-dalla-platea-del-teatro-video/7194765/" hostname="ilfattoquotidiano.it" description="Fischi e &quot;buu&quot; a Napoli durante la lettura del messaggio di cordoglio: ecco cos'è accaduto" categories="Cronaca" tags="Napoli;Silvio Berlusconi" fingerprint="ece2d00f5a3e6ca7">
  <main>
    <p>Al teatro <hi rend="#b">San Carlo</hi> di <hi rend="#b">Napoli</hi> la platea del turno pomeridiano non ha preso bene il messaggio di cordoglio per la morte di <hi rend="#b">Silvio</hi><hi rend="#b">Berlusconi</hi>, letto dalla speaker prima dell’inizio dell’opera “Anna Bolena”.</p>
    <p>Gli spettatori hanno reagito con fischi e “buu” di dissenso alla lettura del messaggio: “In questa giornata di lutto nazionale esprimiamo il nostro cordoglio ricordando il dottor Silvio Berlusconi – ha detto la speaker, la cui voce è stata coperta subito dalle reazioni della sala – protagonista di lunghe stagioni della politica italiana”. Pochi gli applausi. La replica dell’opera diretta da Riccardo Frizza con la regia di Jetske Mijnssen è iniziata poi regolarmente.</p>
    <p>La stessa cosa è accaduta anche al <ref target="https://www.ilfattoquotidiano.it/2023/06/14/fischi-e-buuu-per-il-minuto-di-silenzio-per-berlusconi-al-teatro-regio-di-torino-prima-della-butterfly/7193593/">Teatro Regio di Torino durante la prima della Prima della Madama Butterfly con la regia di Damiano Michieletto.</ref></p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>