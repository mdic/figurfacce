<doc sitename="Il Fatto Quotidiano" title="&quot;Carlo De Benedetti porge sentite condoglianze alla famiglia di Silvio Berlusconi, indomito combattente&quot;. E Paola Ferrari sbotta: &quot;L'onore delle armi doveva avvenire prima&quot; - Il Fatto Quotidiano" author="Giuseppe Candela" date="2023-06-15" url="https://www.ilfattoquotidiano.it/2023/06/15/carlo-de-benedetti-porge-sentite-condoglianze-alla-famiglia-di-silvio-berlusconi-indomito-combattente-e-paola-ferrari-sbotta-lonore-delle-armi-doveva-avvenire-prima/7195273/" hostname="ilfattoquotidiano.it" description="&quot;Una volta incontrai il Presidente al ristorante e ricordo che mi chiese se era vero che mio suocero lo odiasse così tanto, non se ne capacitava...&quot;" categories="Attualità" tags="Carlo De Benedetti;Paola Ferrari;Silvio Berlusconi" fingerprint="ab8bce23598d4828">
  <main>
    <p>“<hi rend="#b">Carlo De Benedetti</hi> porge sentite condoglianze alla famiglia di <hi rend="#b">Silvio Berlusconi</hi>, <hi rend="#b">indomito combattente</hi>“, queste le parole apparse in un breve necrologio mercoledì mattina sul <hi rend="#b">Corriere della Sera.</hi><ref target="https://www.ilfattoquotidiano.it/2023/06/14/berlusconi-indomito-combattente-il-necrologio-di-carlo-de-benedetti-per-lavversario-della-guerra-di-segrate/7193691/amp/">L’imprenditore concede “l’onore delle armi” allo storico rivale nel campo dell’editoria, dai tempi dello scontro giudiziario per l’acquisizione della Mondadori fino all’opposizione a Forza Italia che ha caratterizzato la linea editoriale ai tempi della sua Repubblica</ref>.</p>
    <p>La fine di una battaglia dopo la morte del Cavaliere, <hi rend="#b">anche se il gesto non è stato apprezzato del tutto da Paola Ferrari</hi>, giornalista Rai e nuora dell’editore di <hi rend="#i"> Domani</hi>: “Mi fa piacere che ci sia stato l’onore delle armi e </p>
    <p><hi rend="#b">mi spiace non sia avvenuto prima</hi>. Una volta incontrai il Presidente al ristorante e ricordo che mi chiese se era vero che mio suocero lo odiasse così tanto, non se ne capacitava, non contemplava il fatto di non esser amato”, ha dichiarato a</p>
    <p>
      <hi rend="#i">su Rai Radio 1.</hi>
    </p>
    <hi rend="#b">Un Giorno da Pecora</hi>
    <p>“Io speravo che ci potesse essere un incontro tra i due con Berlusconi in vita, <hi rend="#b">sarebbe stato un gesto bellissimo vedere che alla fine di una corsa i due grandi leoni</hi> capiscono che c’è qualcosa che va oltre”, ha aggiunto la nuora dell’ingegnere De Benedetti. Tra i due i rapporti sono inesistenti da qualche tempo, già nelle scorse settimane Paola Ferra<hi rend="#b">ri aveva criticato pubblicamente l’uscita di De Benedetti contro Giorgia Meloni</hi>, in riferimento agli scarsi risultati sull’immigrazione al Consiglio europeo l’aveva definita una “figurina”, aveva parlato di “demenza” e “baracconata”.</p>
    <p>La moglie di suo figlio Marco si era così espressa: “Voglio prendere totalmente le distanze da quello che è stato detto dall’ingegnere Carlo De Benedetti, che è il nonno dei miei figli, perché sono parole estremamente gravi che mi hanno profondamente turbato, dette nei confronti del presidente del Consiglio e in modo particolare, ma non solo, di una donna.<ref target="http:// https://www.ilfattoquotidiano.it/2023/04/02/paola-ferrari-attacca-de-benedetti-e-il-nonno-dei-miei-figli-ma-mi-dissocio-dalle-parole-disgustose-dette-su-giorgia-meloni/7117890/"> Penso che il rispetto nei confronti dell’avversario politico sia determinante, quindi mi sento anche io offesa. Parole disgustose, gravi, offensive e inopportune, anche perché l’avversario politico va sempre rispettato”, aveva dichiarato all’Adnkronos</ref>.</p>
    <p>“Io con la famiglia di mio marito ho un rapporto molto distante da parecchi anni – aveva precisato – ma comunque certe cose mi feriscono. Trovo molto grave usare questi termini, che offendono la persona ma anche le istituzioni italiane per la carica che Giorgia Meloni ricopre, e anche tutti gli italiani che la hanno votata<hi rend="#b">. Voglio esprimere a Giorgia Meloni tutta la mia solidarietà</hi> e tutto il mio profondo dispiacere per le parole che le sono state rivolte”.</p>
  </main>
  <comments/>
</doc>