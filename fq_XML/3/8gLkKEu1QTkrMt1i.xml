<doc sitename="Il Fatto Quotidiano" title="Milan, Berlusconi cede il 48% a mr Bee: 29 anni di Diavolo tra coppe, campioni, uso politico del calcio e consenso elettorale - Il Fatto Quotidiano" author="Andrea Tundo" date="2015-06-05" url="http://www.ilfattoquotidiano.it/2015/06/05/milan-berlusconi-cede-il-47-a-mr-bee-29-anni-di-diavolo-tra-coppe-campioni-uso-politico-del-calcio-e-consenso-elettorale/1637380/" hostname="ilfattoquotidiano.it" description="Alla presentazione del suo primo Milan, Silvio Berlusconi arrivò in elicottero all’Arena Civica sulle note della Cavalcata delle Valchirie di Wagner. Era il 18 luglio 1986. Oggi, dopo 29 anni, non è più il proprietario unico del Milan. Ormai stanco e al crepuscolo sportivo e politico, in un caldo pomeriggio di inizio giugno ha stretto la mano …" categories="Calcio" tags="Adriano Galliani;Gianni Agnelli;Milan;Milano;Silvio Berlusconi" fingerprint="aae96bf971638709">
  <main><head rend="h1">Milan, Berlusconi cede il 48% a mr Bee: 29 anni di Diavolo tra coppe, campioni, uso politico del calcio e consenso elettorale</head><graphic src="https://st.ilfattoquotidiano.it/wp-content/uploads/2015/06/milan-berlusconi-liedholm-675.jpg"/><graphic src="https://st.ilfattoquotidiano.it/wp-content/uploads/2015/04/1988-Berlusconi-con-la-Coppa-di-Lega-200x200.jpg"/><graphic src="https://st.ilfattoquotidiano.it/wp-content/uploads/2015/04/1999-Berlusconi-e-Baresi-a-Washington-dopo-la-vittoria-della-Supercoppa-di-Lega-200x200.jpg"/><graphic src="https://st.ilfattoquotidiano.it/wp-content/uploads/2015/04/Anni-80-Silvio-Berlusconi-e-il-Milan-di-Nils-Liedholm-200x200.jpg"/><graphic src="https://st.ilfattoquotidiano.it/wp-content/uploads/2015/04/Baggio-e-Savicevic-due-dei-grandi-campioni-ammirati-in-maglia-rossonera-nellera-Berlusconi-200x200.jpg"/><graphic src="https://st.ilfattoquotidiano.it/wp-content/uploads/2015/04/Berlusconi-Blatter-e-Platini-200x200.jpg"/><graphic src="https://st.ilfattoquotidiano.it/wp-content/uploads/2015/04/Berlusconi-e-Antonio-Matarrese-200x200.jpg"/><graphic src="https://st.ilfattoquotidiano.it/wp-content/uploads/2015/04/Berlusconi-e-Boniperti-200x200.jpg"/><graphic src="https://st.ilfattoquotidiano.it/wp-content/uploads/2015/04/Berlusconi-e-Gianni-Agnelli-secondo-la-satira-degli-anni-Ottanta-200x200.jpg"/><graphic src="https://st.ilfattoquotidiano.it/wp-content/uploads/2015/04/Berlusconi-e-lex-presidente-dellInter-Pellegrini-200x200.jpg"/><graphic src="https://st.ilfattoquotidiano.it/wp-content/uploads/2015/04/Dicembre-1989-Sacchi-e-Donadoni-dopo-la-vittoria-della-prima-Coppa-Intercontinentale-ottenuta-battendo-il-Nacional-Medellin-con-gol-di-Evani-200x200.jpg"/><graphic src="https://st.ilfattoquotidiano.it/wp-content/uploads/2015/04/Dicembre-2007-il-Milan-atterra-a-Malpensa-dopo-aver-vinto-la-Coppa-Intercontinentale-200x200.jpg"/><graphic src="https://st.ilfattoquotidiano.it/wp-content/uploads/2015/04/Donadoni-con-la-maglia-del-Milan-200x200.jpg"/><graphic src="https://st.ilfattoquotidiano.it/wp-content/uploads/2015/04/Gullit-con-la-Coppa-dei-Campioni-vinta-a-Barcellona-nel-1989-200x200.jpg"/><graphic src="https://st.ilfattoquotidiano.it/wp-content/uploads/2015/04/I-tifosi-del-Diavolo-celebrano-Berlusconi-200x200.jpg"/><graphic src="https://st.ilfattoquotidiano.it/wp-content/uploads/2015/04/Maggio-1989-Berlusconi-festeggia-a-Barcellona-la-prima-Coppa-dei-Campioni-conquistata-battendo-i-comunisti-della-Steaua-Bucarest-per-4-a-0-200x200.jpg"/><graphic src="https://st.ilfattoquotidiano.it/wp-content/uploads/2015/04/Maggio-1990-gli-olandesi-del-Milan-festeggiano-la-seconda-Coppa-dei-Campioni-berlusconiana-dopo-l1-0-rifilato-al-Benfica-in-quel-di-Vienna-200x200.jpg"/><graphic src="https://st.ilfattoquotidiano.it/wp-content/uploads/2015/04/MAggio-1993-il-Milan-perde-la-finale-di-Coppa-Campioni-contro-lOlimpique-di-Marsiglia.-Il-gol-di-Basile-Boli-200x200.jpg"/><graphic src="https://st.ilfattoquotidiano.it/wp-content/uploads/2015/04/Maggio-1994-il-Milan-vince-ad-Atene-la-terza-Coppa-dei-Campioni-dellera-Berlusconi-battendo-per-4-a-0-il-Barcellona-200x200.jpg"/><graphic src="https://st.ilfattoquotidiano.it/wp-content/uploads/2015/04/Maggio-2003-il-Milan-vince-la-Champions-League-a-Manchester-battendo-la-Juventus-ai-rigori-200x200.jpg"/><graphic src="https://st.ilfattoquotidiano.it/wp-content/uploads/2015/04/Maggio-2003-il-rigore-decisivo-di-Shevchenko-200x200.jpg"/><graphic src="https://st.ilfattoquotidiano.it/wp-content/uploads/2015/04/Maggio-2005-Maldini-dopo-la-finale-di-Champions-persa-contro-il-Liverpool.-Il-peggior-ricordo-del-Milan-di-Berlusconi-200x200.jpg"/><graphic src="https://st.ilfattoquotidiano.it/wp-content/uploads/2015/04/Maggio-2007-il-Milan-festeggia-la-vittoria-della-Coppa-dei-Campioni-contro-il-Liverpool-la-quinta-dellera-Berlusconi-200x200.jpg"/><graphic src="https://st.ilfattoquotidiano.it/wp-content/uploads/2015/04/Milan-campione-dEuropa-nel-2007-200x200.jpg"/><graphic src="https://st.ilfattoquotidiano.it/wp-content/uploads/2015/04/Nel-2004-il-Milan-festeggia-il-17°-scudetto-200x200.jpg"/><graphic src="https://st.ilfattoquotidiano.it/wp-content/uploads/2015/04/Rijkaard-e-Van-Basten-con-la-maglia-rossonera-200x200.jpg"/><graphic src="https://st.ilfattoquotidiano.it/wp-content/uploads/2015/04/Rui-Costa-con-la-maglia-del-Milan-200x200.jpg"/><graphic src="https://st.ilfattoquotidiano.it/wp-content/uploads/2015/04/Ruud-Gullit-con-il-Pallone-doro-vinto-nel-1989-200x200.jpg"/><graphic src="https://st.ilfattoquotidiano.it/wp-content/uploads/2015/04/Sacchi-Berlusconi-e-Matarrese-200x200.jpg"/><graphic src="https://st.ilfattoquotidiano.it/wp-content/uploads/2015/04/Silvio-Berlusconi-nel-2014-allinaugurazione-di-casa-Milan-200x200.jpg"/><graphic src="https://st.ilfattoquotidiano.it/wp-content/uploads/2015/04/Van-Basten-con-il-Pallone-doro-200x200.jpg"/><graphic src="https://st.ilfattoquotidiano.it/wp-content/uploads/2015/04/Virdis-con-la-maglia-del-Milan-200x200.jpg"/><p>Alla presentazione del suo primo Milan, <hi rend="#b">Silvio Berlusconi</hi> arrivò in elicottero all’<hi rend="#b">Arena Civica</hi> sulle note della Cavalcata delle Valchirie di <hi rend="#b">Wagner</hi>. Era il 18 luglio 1986. Oggi, dopo 29 anni, non è più il proprietario unico del Milan. Ormai stanco e al <hi rend="#b">crepuscolo</hi> sportivo e politico, in un caldo pomeriggio di inizio giugno ha stretto la mano di <hi rend="#b">Bee Taechaubol</hi> (<ref target="http://www.ilfattoquotidiano.it/2015/06/05/milan-silvio-berlusconi-vende-il-47-del-diavolo-a-mr-bee-taechaubol/1751838/">che ha acquisito il 48 per cento del Diavolo per 480 milioni di euro</ref>) e chiuso – almeno in parte – il pozzo rossonero che gli ha prosciugato 600 milioni. In mezzo non c’è solo la storia del <hi rend="#b">club italiano</hi> più vincente nel mondo ma quasi tre decenni di <hi rend="#b">Italia</hi> scanditi dai suoi soldi, dal suo sorriso e dalle barzellette risuonate a <hi rend="#b">Milanello</hi> come alla <hi rend="#b">Casa Bianca</hi>. Perché calcio, tv e politica si sono ritrovate nello stesso cocktail tra<hi rend="#b"> San Siro</hi>, Cologno Monzese e <hi rend="#b">viale Monza</hi> ubriacando gli italiani con gol, <hi rend="#b">veline</hi> e contratti firmati in diretta nazionale. La fotografia che immortala l’intreccio di successo è datata 19 aprile 1989. Il Milan ha travolto 5-0 il <hi rend="#b">Real Madrid</hi> in Champions. I calciatori più giovani vengono convocati all’<hi rend="#b">Assassino</hi>, storico locale della Milano da bere e covo dei rossoneri. L’ex Cavaliere aspetta con due amici. Sono <hi rend="#b">Craxi</hi> e <hi rend="#b">Forlani</hi>. Racconta <hi rend="#b">Alessandro Costacurta</hi> che di quegli anni è stato protagonista: “<hi rend="#b">Galliani</hi> ci disse che il presidente ci voleva lì. Capitai accanto all’esponente della <hi rend="#b">Democrazia Cristiana</hi>, aveva giocato a calcio e molta voglia di chiacchierare. Anche troppa. Dopo un’ora presi coraggio e gli dissi che avevo solo voglia di salutarlo e andare a <hi rend="#b">festeggiare</hi>”.</p><p>La tentazione di scendere in campo è ancora lontana quando il 20 febbraio di ventinove anni fa assume il controllo del club salvandolo dal <hi rend="#b">fallimento</hi>. Ma il Milan diventerà una sezione impropria di <hi rend="#b">Forza Italia</hi> per racimolare consensi nei momenti più difficili della sua vita politica. Che sono stati certamente meno di quegli vissuti da numero uno rossonero. Sotto la sua gestione la bacheca si è riempita di 28 trofei, tra i quali spiccano<hi rend="#b"> 8 scudetti</hi> e <hi rend="#b">5 Coppe dei Campioni e Champions League</hi>. Si fa fatica a scegliere l’undici ideale nello stuolo di campioni transitati da <hi rend="#b">Milanello</hi>. Tre cicli hanno fatto impazzire i tifosi e reso unica la sua presidenza. Il primo lo inaugura appena arrivato. “Dobbiamo cambiare il calcio”, spiega ad <hi rend="#b">Arrigo Sacchi</hi> che vuole assolutamente sulla panchina rossonera. E l’allenatore di <hi rend="#b">Fusignano</hi> rivoluziona tutto. Alla seconda stagione vince il campionato, poi mette nelle mani di Berlusconi la prima Coppa dei Campioni. Il 29 maggio 1989 il <hi rend="#b">Camp Nou</hi> è rossonero. Un’invasione mai vista per godersi quella squadra che si muove all’unisono, dove i primi difensori sono i tre olandesi davanti. Doppiette di <hi rend="#b">Gullit</hi> e <hi rend="#b">Van Basten</hi>. L’anno dopo a Vienna arriva il bis contro il <hi rend="#b">Benfica</hi> grazie al terzo tulipano, <hi rend="#b">Frank Rijkaard</hi>. Poi la vergogna di <hi rend="#b">Marsiglia</hi> costa un anno di squalifica dalle competizioni europee.</p><p>Arriva <hi rend="#b">Fabio Capello</hi>, si apre il secondo capitolo. <hi rend="#b">Berlusconi</hi> è il re dell’Italia calcistica. Il <hi rend="#b">Milan</hi> si laurea campione per tre volte consecutive mentre il Paese cambia. Il primo scudetto si festeggia in piena <hi rend="#b">Tangentopoli</hi>, il secondo pochi mesi prima che la sedicenne <hi rend="#b">Ambra Angiolini</hi> facesse esplodere <hi rend="#b"> Non è la Rai</hi> su Italia 1 e l’ultimo un mese dopo le elezioni del 27 marzo 1994 che consegnano all’ex Cavaliere anche la politica italiana. Ad </p><p><hi rend="#b">Atene</hi>, il 18 maggio, i rossoneri conquistato anche la quinta</p><p><hi rend="#b">Coppa Campioni</hi>distruggendo il</p><p><hi rend="#b">Barcellona</hi>. È l’anno perfetto. L’ultimo hurrà di</p><p><hi rend="#b">Don Fabio</hi>alla corte di Berlusconi è datato 1996: lo scudetto numero quindici è griffato da</p><p><hi rend="#b">Dejan Savicevic</hi>,</p><p><hi rend="#b">George Weah</hi>e</p><p><hi rend="#b">Roberto Baggio</hi>. Tre stagioni più tardi toccherà ad</p><p><hi rend="#b">Alberto Zaccheroni</hi>ricucire il tricolore sulle maglie rossonere grazie ai gol del tedesco</p><p><hi rend="#b">Oliver Bierhoff</hi>.</p><p>Altro<hi rend="#b"> cambiamento epocale</hi>, altro ciclo. B. è premier quando il 1° gennaio 2002 entra in vigore l’euro e con la nuova valuta paga la<hi rend="#b"> faraonica campagna acquisti</hi> di quella estate. Firmano in via Turati <hi rend="#b">Simic</hi>, Tomasson, <hi rend="#b">Rivaldo</hi>, <hi rend="#b">Nesta</hi> e Seedorf, arrivato dall’Inter in cambio di <hi rend="#b">Francesco Coco</hi>. Il 28 maggio 2003 <hi rend="#b">Andriy Shevchenko</hi> aspetta l’ok dell’arbitro <hi rend="#b">Markus Merk</hi>, si morde per un attimo le labbra e poi prende la rincorsa. Spiazza <hi rend="#b">Buffon</hi> e il Milan è campione d’Europa per la sesta volta. Pochi mesi dopo, alla sua corte, arriva <hi rend="#b">Kakà</hi> per 8,5 milioni di euro. È uno dei colpi migliori nella era Berlusconi. Il ragazzo è destinato a stupire. Prima lo <hi rend="#b">scudetto</hi>, poi i dieci gol nell’edizione 2006/07 della Champions League, vinta grazie alla <hi rend="#b">doppietta</hi> di quel <hi rend="#b">Pippo Inzaghi</hi> che ora traballa sulla panchina rossonera. Si riscatta così la notte di Istanbul, la più triste nell’era Berlusconi. Ma da quel successo ad Atene contro il <hi rend="#b">Liverpool</hi>, il Milan inizia a scarrocciare. Vince la <hi rend="#b">Supercoppa</hi><hi rend="#b">Uefa</hi> e il Mondiale per club qualche mese dopo. Poi arriveranno solo uno scudetto con Allegri e una <hi rend="#b">Supercoppa Italiana</hi>.</p><p>Nel frattempo scoppia l’affaire<hi rend="#b"> Noemi Letizia</hi> e inizia a venire a galla il<hi rend="#b"> bunga-bunga</hi>. Alle amministrative del 2011 il Pdl ha bisogno di voti per non arretrare <ref target="http://www.ilfattoquotidiano.it/2011/05/18/il-milan-chiede-di-votare-berlusconi/112120/">e i Milan Club consigliano con una lettera l’appoggio a Berlusconi</ref>. C’è crisi, di voti ed economica. Anche se i ristoranti sono pieni, come garantisce lui, il </p><p><hi rend="#b">Biscione</hi>modera le spese. L’ultimo colpo d’ala B. se lo concede con</p><p><hi rend="#b">Mario Balotelli</hi>, acquistato dal</p><p><hi rend="#b">Manchester City</hi>per 20 milioni di euro a fine gennaio 2013. Altra tornata elettorale, altro colpaccio.</p><p><ref target="http://www.ilfattoquotidiano.it/2013/01/29/balotelli-e-del-milan-20-milioni-al-manchester-city-400mila-voti-a-berlusconi/483392/">Secondo i politologi l’acquisto di</ref>. Il Pdl è dato per spacciato alle Politiche ma arriva a sfiorare il sorpasso sul Pd di</p><hi rend="#b">SuperMario</hi>potrebbe spostare fino a 400mila voti<p><hi rend="#b">Pier Luigi Bersani</hi>.</p><p>La sconfitta aveva già avuto inizio con le cessioni di <hi rend="#b">Ibrahimovic</hi> e <hi rend="#b">Thiago Silva</hi> al Psg. Nel gennaio 2014 viene esonerato <hi rend="#b">Allegri</hi>. Seedorf non è uno ‘<hi rend="#b">yesman</hi>’ e dura poco. Arriva Inzaghi, l’uomo delle magiche notti di coppa, ma è un fallimento. <hi rend="#b">Berlusconi</hi> si riaffaccia a Milanello negli ultimi mesi, dà consigli e inscena ‘hip hip hurrà’ con i giocatori. Vende sogni di Champions League ma il <hi rend="#b">Milan</hi> è ormai solo fumo. Mancano gli <hi rend="#b">investimenti</hi> e il bilancio 2014 si chiude con un<hi rend="#b"> rosso di 91 milioni</hi> di euro. Un’agonia troppo grande per chi ha reso il <hi rend="#b">Diavolo</hi> una delle squadre più forti del mondo e corre il rischio di venir ricordato per tre anni sottotono. Il Milan è stato un pezzo di cuore e anche un tentacolo utile per il <hi rend="#b">consenso elettorale</hi>. Il secondo non serve il più. Il primo soffrirà un po’, ma il <hi rend="#b">magone</hi> passa presto davanti a quasi 500 milioni di euro.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>