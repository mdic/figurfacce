<doc sitename="Il Fatto Quotidiano" title="Alitalia-Etihad, Montezemolo: &quot;Inizia una nuova era&quot;. I dipendenti Cub protestano - Il Fatto Quotidiano" author="Fiorina Capozzi" date="2015-01-20" url="http://www.ilfattoquotidiano.it/2015/01/20/alitalia-etihad-montezemolo-inizia-nuova-era-i-dipendenti-cub-protestano/1356159/" hostname="ilfattoquotidiano.it" description="“I soci hanno fatto un grande sacrificio per permettere ad Alitalia di ripartire con un progetto forte e impegnativo”. Per Luca Cordero di Montezemolo, nuovo presidente della ex compagnia di bandiera, è però arrivato il momento di smetterla di guardarsi indietro e iniziare a pensare al futuro. Così come, del resto, vorrebbero poter fare anche …" categories="Economia" tags="Alitalia;Bruxelles;Etihad Airways;Luca Cordero di Montezemolo;Silvio Berlusconi" fingerprint="eda174d8c5464225">
  <main><head rend="h1">Alitalia-Etihad, Montezemolo: “Inizia una nuova era”. I dipendenti Cub protestano</head><graphic src="https://st.ilfattoquotidiano.it/wp-content/uploads/2015/01/Alitalia-Montezemolo-2-675.jpg"/><p>“I soci hanno fatto un <hi rend="#b">grande sacrificio</hi> per permettere ad <hi rend="#b">Alitalia</hi> di ripartire con un progetto forte e impegnativo”. Per <hi rend="#b">Luca Cordero di Montezemolo</hi>, nuovo presidente della ex compagnia di bandiera, è però arrivato il momento di smetterla di guardarsi indietro e iniziare a pensare al futuro. Così come, del resto, vorrebbero poter fare anche i lavoratori Alitalia alcuni dei quali, riuniti attorno alla sigla autonoma<hi rend="#b"> Cub</hi>, hanno protestato davanti all’hotel Saint Regis di <hi rend="#b">Roma</hi> dove si è tenuta la presentazione della nuova compagnia nata dalle nozze con <hi rend="#b">Etihad</hi>.</p><p>Nonostante l’entusiasmo per i progetti mediorientali, Montezemolo ha spiegato che la strada del rilancio è in salita: “Bisogna restare con i piedi per terra”, ha precisato il presidente che si è detto <ref target="http://www.ilfattoquotidiano.it/2015/01/19/montezemolo-renzi-vuole-consigliere-per-investimenti-i-suoi-vanno-rotoli/1351434/">disponibile a dare una mano a Renzi come consulente per gli investimenti</ref>. Montezemolo ha poi ricordato che almeno “oggi ci sono le condizioni per una nuova era”. A fine dicembre è infatti arrivato <ref target="http://www.ilfattoquotidiano.it/2014/12/23/alitalia-perfezionato-accordo-etihad-nuova-compagnia-operativa-gennaio/1293792/">il perfezionamento dell’accordo che ha visto gli arabi versare 387,5 milioni di euro nell’ambito di un più ampio progetto da 1,25 miliardi di investimenti entro il 2018</ref>. Con il 2015 poi è diventata operativa la nuova </p><p><hi rend="#b">Alitalia-Sai</hi>(Società aerea italiana) di cui la compagnia del Golfo ha in mano il</p><p><hi rend="#b">49%</hi>. Ma ora bisogna lavorare sodo. Anche perché come ha spiegato l’ad di Etihad,</p><p><hi rend="#b">James Hogan</hi>, “Questa è l’ultima possibilità di salvare Alitalia”, che “va molto male” perché “è stata gestita finora come una</p><p><hi rend="#b">società pubblica</hi>“. Un’azienda alla cui sopravvivenza hanno contribuito anche le tasche dei cittadini</p><p><ref target="http://www.ilfattoquotidiano.it/2013/10/08/alitalia-patrioti-di-b-dal-trionfo-al-fallimento-stato-pronto-a-pagare-ancora/720499/">con il salvataggio ad opera dei patrioti di</ref>e con il più recente</p><hi rend="#b">Silvio Berlusconi</hi>nel 2008<p><ref target="http://www.ilfattoquotidiano.it/2013/11/20/aliatalia-ecco-dove-poste-italiane-ha-trovato-i-soldi-per-il-salvataggio/778518/">coinvolgimento diretto di</ref>.</p><hi rend="#b">Poste Italiane</hi><p>Proprio l’intervento di Poste Italiane nel capitale di Alitalia è del resto ancora uno dei<hi rend="#b"> nodi</hi> che da sciogliere. <hi rend="#b">Bruxelles</hi> sta infatti ancora valutando se l’investimento fatto della azienda di <hi rend="#b">Francesco Caio</hi> nel capitale della compagnia si configuri come un <hi rend="#b">aiuto di Stato</hi>. E nel caso in cui l’indagine dell’Unione dovesse riscontrare una violazione delle regole europee sulla concorrenza, non è escluso che piovano delle<hi rend="#b"> sanzioni</hi> sulla neonata compagnia.</p><p>Per ora il management del vettore aereo ha fatto i conti senza il giudizio di Bruxelles e ha stimato di poter raggiungere un utile di un centinaio di milioni nel 2017. Prezzo del petrolio e crisi permettendo. Sul fronte occupazione, invece, i vertici della compagnia italo-mediorientale non si sbilanciano: “Adesso pensiamo agli undicimila lavoratori di Alitalia e poi penseremo ad allargare la famiglia”, ha spiegato l’ad <hi rend="#b">Silvano Cassano</hi>. “Dobbiamo rimettere le cose in ordine e non possiamo fare promesse”. Anche perché le promesse vanno mantenute. Non come è accaduto per quelle fatte a luglio da azienda e governo per il ricollocamento dei dipendenti Alitalia in esubero. Una questione su cui il segretario nazionale della Filt Cgil, <hi rend="#b">Nino Cortorillo</hi>, non intravede “né ottimismo né previsioni positive” né per l’inserimento “in aziende terze” né “per tutte le procedure” che dovevano offrire “nuove opportunità” con “l’impegno degli enti di governo e delle istituzioni locali”.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>