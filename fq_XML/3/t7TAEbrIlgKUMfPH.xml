<doc sitename="Il Fatto Quotidiano" title="Cantone: &quot;Cancellare Expo? Una sconfitta. Tangentopoli non ci ha insegnato nulla&quot; - Il Fatto Quotidiano" author="RQuotidiano" date="2014-05-12" url="http://www.ilfattoquotidiano.it/2014/05/12/cantone-cancellare-expo-sarebbe-una-sconfitta-tangentopoli-non-ci-ha-insegnato-nulla/981579/" hostname="ilfattoquotidiano.it" description="La più grande sconfitta per la democrazia? Cancellare Expo. Perché “sarebbe come ammettere che l’illegalità ha vinto”. Quindi, nonostante gli scandali che hanno travolto i vertici dell’evento milanese, “bisogna andare avanti e il governo ci mette la faccia”. Il presidente dell’Autorità nazionale anticorruzione Raffaele Cantone, chiamato dal premier Matteo Renzi a seguire i lavori dell’Expo, …" categories="Cronaca" tags="Claudio Scajola;Expo 2015;Marcello Dell’Utri;Matteo Renzi;Raffaele Cantone;Silvio Berlusconi;Tangentopoli" fingerprint="28a33cb479ab0721">
  <main><head rend="h1">Cantone: “Cancellare Expo? Una sconfitta. Tangentopoli non ci ha insegnato nulla”</head><graphic src="https://st.ilfattoquotidiano.it/wp-content/uploads/2014/05/raffaele-cantone-640.jpg" alt="Raffaele Cantone"/><p>La più grande sconfitta per la democrazia? Cancellare <hi rend="#b">Expo</hi>. Perché “sarebbe come ammettere che l’illegalità ha vinto”. Quindi, nonostante gli scandali che hanno travolto i vertici dell’evento milanese, “bisogna andare avanti e il governo ci mette la faccia”. Il presidente dell’Autorità nazionale anticorruzione <ref target="http://www.ilfattoquotidiano.it/2014/05/11/expo-2015-renzi-vuole-il-magistrato-raffaele-cantone-alla-guida-dei-lavori/981459/"> Raffaele Cantone, chiamato dal premier Matteo Renzi a seguire i lavori dell’Expo</ref>, in un’intervista al </p><p><hi rend="#i">Mattino</hi>chiede alla politica di “rialzare la guardia”. E non è soltanto il caso scoppiato in</p><p><hi rend="#b">Lombardia</hi>che deve sollecitare la politica a operare sul tema della</p><p><hi rend="#b">prevenzione</hi>.</p><p>Infatti, Cantone ravvisa un “filo comune” tra le vicende della rassegna internazionale 2015, <hi rend="#b">Silvio Berlusconi</hi> ai servizi sociali, <ref target="http://www.ilfattoquotidiano.it/2014/05/08/claudio-scajola-arrestato-la-dia-di-reggio-calabria-favori-fuga-ex-deputato-matacena/977149/">l’arresto di Claudio Scajola</ref> e la condanna definitiva e la </p><p><ref target="http://www.ilfattoquotidiano.it/2014/05/10/mafia-dellutri-condannato-estradizione-o-latitanza-le-72-ore-decisive/979980/">richiesta di estradizione dal</ref>. “La politica tarda a liberarsi da un diffuso malcostume. Non so se si tratta di un fallimento politico. Di certo in questi anni si è sbagliato a non lavorare abbastanza sulla</p><hi rend="#b">Libano</hi>per<hi rend="#b">Marcello Dell’Utri</hi><p><hi rend="#b">prevenzione</hi>. Si è clamorosamente abbassato il livello di guardia di fronte a certi fenomeni. L’abbassamento della guardia – aggiunge l’ex magistrato – è anche il frutto di un’</p><p><hi rend="#b">opinione pubblica</hi>spesso distratta” e che “su alcuni temi si è rivelata eccessivamente ondeggiante”. Perché, se a fronte di alcuni episodi “c’è stata grandissima attenzione, finanche con rigurgiti di</p><p><hi rend="#b">moralismo</hi>“, in altri “si è stati del tutto incapaci di indignazione”.</p><p>Alla luce degli scandali che hanno travolto Expo, il magistrato ricorda <hi rend="#b">Mani Pulite</hi> e traccia differenze e parallelismi. “<hi rend="#b">Tangentopoli</hi> non ci ha insegnato nulla – dice-. Tornano alla ribalta personaggi già condannati: il peggio poteva essere scongiurato”, spiega il magistrato, secondo cui “i <hi rend="#b">partiti</hi> hanno grandi responsabilità perché non hanno saputo attrezzarsi con delle regole chiare di <hi rend="#b">finanziamento trasparente</hi>. La trasparenza – sottolinea – è l’anticorpo più potente nei confronti del <hi rend="#b">malaffare</hi>“. Ed è convinto che il controllo pubblico non sia sinonimo di ritardi e inefficienze, perché “si può tranquillamente mettere in campo una rete di controlli efficace, intelligente, agile e non burocratica, purché ci sia davvero trasparenza”. <ref target="http://www.ilfattoquotidiano.it/2014/05/08/expo-2015-sei-nuovi-arresti-tra-loro-primo-greganti-e-angelo-paris/977191/">Ricorda che alcuni “personaggi già condannati per corruzione” sono “arrivati a ritagliarsi un ruolo</ref>, non di diritto ma di fatto, per incidere nuovamente nell’assegnazione e nella gestione degli appalti”. Non solo “Uno di questi soggetti era riuscito a farsi candidare ed eleggere in Parlamento (</p><p><hi rend="#b">Gianstefano Frigerio</hi>, ndr), nonostante la precedente condanna per corruzione”. Un passaggio che è avvenuto “davanti a tutti e nel disinteresse generale”. Ed è proprio questa, secondo Cantone, l’anomalia italiana. Ma, a differenza del</p><p><hi rend="#b">1992</hi>, “lo scenario “è indubbiamente cambiato: oggi – prosegue – esistono</p><p><hi rend="#b">gruppi di potere</hi>o di</p><p><hi rend="#b">pressione</hi>del tutto autonomi dalla politica, ovvero che rispondono ai partiti ma piuttosto ne influenzano l’attività politica”. Si tratta quindi di una situazione “molto diversa dal passato”, perché “adesso alcuni</p><p><hi rend="#b">manager</hi>, invece di essere</p><p><hi rend="#b">espressione dei partiti</hi>, utilizzano la politica”.</p><p>Al <hi rend="#i">Mattino</hi> Cantone parla anche della<hi rend="#b"> legge Severino</hi> che“ha il merito di alzare il livello di attenzione nella pubblica amministrazione, e la parte migliore è quella riguardante la prevenzione”. Tuttavia “sta creando problemi lo sdoppiamento del reato di <hi rend="#b">concussione</hi>”. Precisa anche che tracciare oggi un bilancio della legge è troppo prematuro, perché “nella lotta alla corruzione certi cambiamenti non possono verificarsi dall’oggi al domani. Soprattutto – puntualizza – se ci sono pezzi di <hi rend="#b">classe dirigente</hi>, magari anche trasversale ai partiti e legata al mondo economico e finanziario, che si è resa responsabile di un abbassamento del livello di controllo da parte dello Stato”. Nonostante gli scandali, però,”l’unica cosa da <hi rend="#i">non</hi> fare è cancellare Expo. Sarebbe la più grande sconfitta per la democrazia, sarebbe come ammettere che l’illegalità ha vinto. Bisogna andare avanti e il governo ci mette la faccia”. In più “la <hi rend="#b">comunità internazionale</hi> ci guarda”.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>