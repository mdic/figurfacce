<doc sitename="Il Fatto Quotidiano" title="Ruby ter, Berlusconi continua a pagare la Minetti: &quot;stipendio&quot; da 15mila euro al mese. &quot;Regali&quot; anche a altre Olgettine - Il Fatto Quotidiano" author="F Q" date="2016-03-23" url="http://www.ilfattoquotidiano.it/2016/03/23/ruby-ter-berlusconi-continua-a-pagare-la-minetti-stipendio-da-15mila-euro-al-mese-regali-anche-a-altre-olgettine/2574283/" hostname="ilfattoquotidiano.it" description="Silvio Berlusconi continua a pagare alcune delle Olgettine. In particolare Nicole Minetti, l’ex consigliera regionale protagonista delle cene eleganti di Arcore, che riscuote ogni mese direttamente dal conto dell’ex presidente del Consiglio la bellezza di 15mila euro. Ma a beneficiare dei bonifici di Berlusconi ci sono anche Alessandra Sorcinelli, Barbara Guerra, Miriam Loddo, Raissa Skorkina, …" categories="Giustizia" tags="Alfredo Meocci;Caso Ruby;Emilio Fede;Giancarlo Galan;Michela Vittoria Brambilla;Nicole Minetti;Olgettine;Processo Ruby;Ruby;Silvio Berlusconi" fingerprint="2fa990a579ae4297">
  <main>
    <head rend="h1">Ruby ter, Berlusconi continua a pagare la Minetti: “stipendio” da 15mila euro al mese. “Regali” anche a altre Olgettine</head>
    <graphic src="https://st.ilfattoquotidiano.it/wp-content/uploads/2016/03/olgettine-675.jpg"/>
    <p><hi rend="#b">Silvio Berlusconi</hi> continua a pagare alcune delle <hi rend="#b">Olgettine</hi>. In particolare <hi rend="#b">Nicole Minetti</hi>, l’ex consigliera regionale protagonista delle cene eleganti di <hi rend="#b">Arcore</hi>, che riscuote ogni mese direttamente dal conto dell’ex presidente del Consiglio la bellezza di 15mila euro. Ma a beneficiare dei <hi rend="#b">bonifici di Berlusconi</hi> ci sono anche <hi rend="#b">Alessandra Sorcinelli</hi>, <hi rend="#b">Barbara Guerra</hi>, <hi rend="#b">Miriam Loddo</hi>, <hi rend="#b">Raissa Skorkina</hi>, Giovanna Rigato. A dirlo è il <hi rend="#i">Corriere della Sera</hi> che anticipa i contenuti dell’estratto <ref target="http://st.ilfattoquotidiano.it/wp-content/uploads/2015/02/nicole-minetti-675.jpg"/>conto personale di Berlusconi negli anni 2014, 2015 e 2016 che i pm <graphic src="http://st.ilfattoquotidiano.it/wp-content/uploads/2015/02/nicole-minetti-675-300x122.jpg" alt="nicole minetti 675"/></p>
    <p><hi rend="#b">Pietro Forno</hi>,</p>
    <p><hi rend="#b">Tiziana Siciliano</hi>e</p>
    <p><hi rend="#b">Luca Gaglio</hi>durante l’udienza preliminare del processo Ruby Ter, che vede imputate 31 persone, tra cui lo stesso fondatore di Fininvest,</p>
    <p><hi rend="#b">Ruby Rubacuori</hi>e</p>
    <p><hi rend="#b">una ventina di ragazze</hi>. Il reato contestato è la</p>
    <p><hi rend="#b">corruzione in atti giudiziari</hi>: secondo la Procura, Berlusconi pagava alcuni testimoni mentre si stava celebrando il</p>
    <p><hi rend="#b">processo Ruby</hi>, finito – per l’ex presidente – con una condanna in primo grado poi</p>
    <p><hi rend="#b">annullata definitivamente</hi>dalla</p>
    <p><hi rend="#b">Corte di Cassazione</hi>che lo ha assolto.</p>
    <p>Dall’aprile 2014 a oggi, secondo i documenti dei magistrati, Berlusconi ha allungato alla Minetti <hi rend="#b">oltre 300mila euro</hi> come “prestiti infruttiferi”. In più l’ex valletta ha ricevuto 65mila euro a fine settembre 2015 con la causale “risarcimento danni alla Regione”. Il riferimento è quasi certamente alla condanna dell’ex consigliera davanti alla Corte dei Conti: deve pagare <hi rend="#b">27500 euro</hi> per <hi rend="#b">danni erariali</hi> a causa di “<hi rend="#b">indebiti rimborsi</hi> di spese istituzionali”. L’ex consigliera della Lombardia è tra l’altro ancora imputata nel <hi rend="#b">processo Ruby bis</hi>, quello che vede coinvolti lei, <hi rend="#b">Emilio Fede</hi> e <hi rend="#b">Lele Mora</hi>: era stata condannata in appello a 3 anni per favoreggiamento della prostituzione, ma la sentenza è stata annullata dalla Cassazione con rinvio per un nuovo giudizio della corte d’Appello.</p>
    <p><ref target="http://st.ilfattoquotidiano.it/wp-content/uploads/2016/03/barbara-guerra.jpg"/>Ma come detto nel rapporto ricevuto dalla Procura da parte della<graphic src="http://st.ilfattoquotidiano.it/wp-content/uploads/2016/03/barbara-guerra-225x300.jpg" alt="barbara guerra"/></p>
    <p><hi rend="#b">Guardia di Finanza</hi>a essere pagate da Berlusconi sono altre ragazze venute alla ribalta con le serate di Villa San Martino.</p>
    <p><hi rend="#b">Alessandra Sorcinelli</hi>ha ricevuto 130mila euro in tre bonifici,</p>
    <p><hi rend="#b">Barbara Guerra</hi>e</p>
    <p><hi rend="#b">Ioana Visan</hi>hanno preso da Berlusconi 52mila euro per il soggiorno al</p>
    <p><hi rend="#b">resort “L’Albereta”</hi>di</p>
    <p><hi rend="#b">Erbusco</hi>, in provincia di</p>
    <p>
      <ref target="http://st.ilfattoquotidiano.it/wp-content/uploads/2016/03/Alessandra-Sorcinelli.jpg">Brescia. La<graphic decoding="async" class=" size-medium wp-image-2574670 alignleft" src="http://st.ilfattoquotidiano.it/wp-content/uploads/2016/03/Alessandra-Sorcinelli-201x300.jpg" alt="Lo Street Style dei VIP" width="201" height="300"/></ref>
    </p>
    <graphic src="http://st.ilfattoquotidiano.it/wp-content/uploads/2016/03/Alessandra-Sorcinelli-201x300.jpg" alt="Lo Street Style dei VIP"/>
    <p><hi rend="#b">Visan</hi>(testimone anche nel processo a Tarantini, a Bari) ha avuto in dono anche altri 30mila euro. E ancora: il marito di</p>
    <p><hi rend="#b">Marianna Ferrera</hi>ha avuto 27mila euro per l’affitto di una casa in centro a Milano. Infine</p>
    <p><hi rend="#b">Raissa Skorkina</hi>,</p>
    <p><hi rend="#b">Miriam Loddo</hi>e</p>
    <p><hi rend="#b">Giovanna Rigato</hi>hanno preso 10mila euro a testa.</p>
    <p>Poi ci sono i bonifici che non hanno rilievi penali. Ci sono per esempio 405mila euro finiti nel luglio 2015 all’ex ministro <hi rend="#b">Michela Vittoria Brambilla</hi> come “prestito infruttifero”. La deputata ha spiegato che si è trattato di denaro per chiudere <hi rend="#b">alcuni contenziosi</hi> (una causa di lavoro e affitti non pagati) come rappresentante legale dei Circoli della Libertà, poi confluiti dentro <hi rend="#b">Forza Italia</hi>. Ma ci sono anche alcuni atti di generosità. Per esempio i 65mila euro che Berlusconi ha elargito nel novembre 2015 a <hi rend="#b">Alfredo Meocci</hi>, ex direttore generale della Rai, ex deputato del Pdl, anche lui impelagato in guai giudiziari. Meocci ha spiegato di aver chiesto quei soldi per motivi personali in un momento di difficoltà. Infine l’ultimo fortunato è <hi rend="#b">Giancarlo Galan</hi>, l’ex ministro della Cultura e presidente della Regione Veneto, che ha patteggiato 2 anni e 10 mesi nell’inchiesta sulle tangenti per il Mose di Venezia e ha subito una serie di sequestri e confische. Berlusconi ha donato – anche in questo caso il prestito è “infruttifero” – 125mila euro alla moglie di Galan, <hi rend="#b">Sandra Persegato</hi>.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>