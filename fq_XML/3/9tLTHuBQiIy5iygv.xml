<doc sitename="Il Fatto Quotidiano" title="Fabrizio Trecca morto, medico-conduttore tv che fece conoscere Berlusconi a Gelli - Il Fatto Quotidiano" author="F Q" date="2014-11-12" url="http://www.ilfattoquotidiano.it/2014/11/12/fabrizio-trecca-morto-laddio-medico-conduttore-mediaset/1207778/" hostname="ilfattoquotidiano.it" description="È stato chi ha aperto le porte della Loggia P2 a Silvio Berlusconi nonché a Fabrizio Cicchitto. Fu lo stesso Licio Gelli a ricordarlo: “Berlusconi? Credo lo abbia presentato il professor Trecca”. Un legame, quello con Berlusconi, che non si è mai interrotto negli anni. Tanto che Fabrizio Trecca è noto al grande pubblico come il medico-conduttore di “Vivere Meglio” su Rete4. …" categories="Cronaca" tags="Licio Gelli;Mediaset;P2;Silvio Berlusconi" fingerprint="ebe33f802cb9f819">
  <main>
    <head rend="h1">Fabrizio Trecca morto, medico-conduttore tv che fece conoscere Berlusconi a Gelli</head>
    <graphic src="https://st.ilfattoquotidiano.it/wp-content/uploads/2014/11/trecca-675.jpg"/>
    <p>È stato chi ha aperto le porte della<hi rend="#b"> Loggia P2</hi> a <hi rend="#b">Silvio Berlusconi</hi> nonché a<hi rend="#b"> Fabrizio Cicchitto.</hi> Fu lo stesso Licio Gelli a ricordarlo: “Berlusconi? Credo lo abbia presentato il professor Trecca”. Un legame, quello con Berlusconi, che non si è mai interrotto negli anni. Tanto che <hi rend="#b">Fabrizio Trecca</hi> è noto al grande pubblico come il medico-conduttore di “<hi rend="#i">Vivere Meglio</hi>” su Rete4. <hi rend="#b">Trecca</hi> è morto all’età di 74 anni. L’annuncio è stato dato da <hi rend="#b">Barbara Palombelli</hi> durante la diretta di <hi rend="#b">Forum.</hi></p>
    <p>Nella P2 il ruolo di Trecca era centrale, essendo a capo del “<hi rend="#b">Gruppo 17</hi>“, quello a cui appartenevano molti giornalisti (da <hi rend="#b">Maurizio Costanzo</hi> a <hi rend="#b">Gustavo Selva</hi>, da Roberto Ciuni a <hi rend="#b">Giorgio Zicari</hi>) e che secondo quanto emerso negli anni aveva il controllo di fatto del <hi rend="#i">Corriere della sera</hi> (il numero due del Gruppo 17 era Franco Di Bella, direttore a via Solferino). Un curriculum massonico di tutto rispetto, quello di Trecca. A cui si aggiungeva il compito di reclutare nuovi affiliati.</p>
    <p><ref target="http://www.ilfattoquotidiano.it/2011/01/05/er-sor-trecca-conduttore-tv-ed-ex-p2-alla-corte-di-silvio-berlusconi/80092/">È lo stesso Licio Gelli a ricordare il legame tra Trecca e la P2 ai microfoni de ilfattoquotidiano.it</ref>. “Fabrizio Trifone Trecca era mio medico personale a Roma. Era un iscritto alla </p>
    <p><hi rend="#b">Loggia</hi>, l’ho conosciuto nel ’72 o ’73. È un caro amico, una persona perbene, anche se non ci sentiamo da tempo, resta un amico”. E alla domanda se sia stato Trecca ad avergli presentato il Cavaliere, Gelli risponde: “Può darsi, può darsi”.</p>
    <p><hi rend="#b">Medico</hi>di Licio Gelli, ma anche di Maurizio Costanzo e Pippo Baudo. È stato Trecca ad aver introdotto il Cavaliere nella Loggia segreta. Creando un legame che non si è mai interrotto, tanto che a Trecca sono state spalancate le porte degli studi televisivi di</p>
    <p><hi rend="#b">Mediaset</hi>.</p>
    <p>Dal 1998 alla fine del 1999 ha affiancato <hi rend="#b">Maria Teresa Ruta</hi> alla conduzione del programma quotidiano di Canale 5 dedicato alla salute e alla medicina <hi rend="#i"> Vivere bene</hi>, di cui era anche autore. Da inizio 2000 e per tutto l’anno il format è diventato settimanale e ha assunto il titolo di </p>
    <p><hi rend="#i">Vivere bene con noi – Speciale Medicina</hi>. In onda il sabato mattina su</p>
    <p><hi rend="#b">Canale 5</hi>, il programma era condotto con la partecipazione di</p>
    <p><hi rend="#b">Fiorella Pierobon</hi>. Dal 2001 al 2012 cambio programma e cambio canale: Trecca ha condotto su Rete4 “</p>
    <p>
      <hi rend="#i">“, prima giornalmente poi una volta alla settimana.</hi>
    </p>
    <hi rend="#b">Vivere meglio</hi>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>