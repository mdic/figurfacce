<doc sitename="Il Fatto Quotidiano" title="Decadenza Berlusconi, oltre 130mila firme per l'espulsione immediata dal Senato - Il Fatto Quotidiano" author="RQuotidiano" date="2013-09-07" url="http://www.ilfattoquotidiano.it/2013/09/07/decadenza-berlusconi-dieci-costituzionalisti-d/704853/" hostname="ilfattoquotidiano.it" description="Rinviare l’espulsione di Silvio Berlusconi dal Senato sarebbe illegale. E’ quanto sostegono dieci dei maggiori costituzionalisti italiani in un documento congiunto pubblicato su www.avaaz.org, un sito di petizioni e campagne online, rigettando qualsiasi ipotesi di incostituzionalità della legge Severino. Oltre 130mila persone hanno firmato la campagna che chiede l’immediata decadenza dell’ex premier. “Da quasi trent’anni …" categories="Politica" tags="Decadenza Berlusconi;Ineleggibilità;Raccolta Firme;Senato;Silvio Berlusconi" fingerprint="15a5427ddac3c116">
  <main>
    <head rend="h1">Decadenza Berlusconi, oltre 130mila firme per l’espulsione immediata dal Senato</head>
    <graphic src="https://st.ilfattoquotidiano.it/wp-content/uploads/2013/09/pdl-berlusconi-interna-nuova.jpg" alt="Silvio Berlusconi"/>
    <p>Rinviare l’espulsione di <hi rend="#b">Silvio Berlusconi</hi> dal Senato sarebbe illegale. E’ quanto sostegono dieci dei maggiori costituzionalisti italiani in un <ref target="https://secure.avaaz.org/it/italy_berlusconi_out_of_office_d/?fp">documento congiunto pubblicato su www.avaaz.org</ref>, un sito di petizioni e campagne online, rigettando qualsiasi ipotesi di incostituzionalità della <hi rend="#b">legge Severino</hi>. Oltre 130mila persone hanno firmato la campagna che chiede l’immediata decadenza dell’ex premier.</p>
    <p>“Da quasi trent’anni che mi occupo dell’<hi rend="#b">ineleggibilità</hi> dei componenti gli organi amministrativi locali e, se rapportato a quello che ho visto dal mio osservatorio, quello che si sta verificando è per me incomprensibile o meglio giustificabile solo in base ad una talmente evidente disparità nel trattamento dei cittadini che non può che determinare tristezza”, scrive <hi rend="#b">Ferdinando Pinto</hi>, professore ordinario di diritto amministrativo all’università Federico II di Napoli.</p>
    <p>Le conclusioni dei dieci costituzionalisti (Alessandro Pace, Ernesto Bettinelli, Roberto Romboli, Ferdinando Pinto, Francesco Dal Canto, Riccardo Guastini, Salvatore Bellomia, Gianni di Cosimo, Antonio D’Andrea e Umberto Allegretti) contraddicono i pareri depositati alla <hi rend="#b">Giunta delle elezioni</hi> e dell’immunità del Senato dalla difesa dell’ex premier. Che chiede il ricorso alla Consulta e la sospensione dei lavori dell’organismo del Senato per approfondimenti sulla norma varata dall’ex ministro della Giustizia.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>