<doc sitename="Il Fatto Quotidiano" title="Forza Italia, il neo consigliere Toti parla da leader. Ma la dirigenza lo sconfessa - Il Fatto Quotidiano" author="RQuotidiano" date="2014-01-28" url="http://www.ilfattoquotidiano.it/2014/01/28/forza-italia-il-neo-consigliere-toti-parla-da-leader-ma-la-dirigenza-lo-sconfessa/859859/" hostname="ilfattoquotidiano.it" description="Da soli quattro giorni Giovanni Toti è diventato ufficialmente consigliere politico di Forza Italia. E da altrettanti si trova in una lussuosa beauty farm con il capo, Berlusconi in persona, con l’obiettivo dichiarato di dimagrire. Ma se finora l’ex direttore di Tg4 e Studio Aperto si era limitato ad apparire a fianco del Cavaliere sul …" categories="Politica" tags="Forza Italia;Giovanni Toti;Governo Letta;Nunzia De Girolamo;Nuovo Centrodestra;Paolo Romani;Silvio Berlusconi" fingerprint="3ab2504d5116896c">
  <main>
    <head rend="h1">Forza Italia, il neo consigliere Toti parla da leader. Ma la dirigenza lo sconfessa</head>
    <graphic src="https://st.ilfattoquotidiano.it/wp-content/uploads/2014/01/berlusconi_toti_640.jpg" alt="Berlusconi e Toti"/>
    <p>Da soli quattro giorni <ref target="http://www.ilfattoquotidiano.it/2014/01/24/berlusconi-nomina-toti-consigliere-politico-di-forza-italia-cambio-di-poltrone-al-tg4/856161/"> Giovanni Toti è diventato ufficialmente consigliere politico di Forza Italia</ref>. E da altrettanti si trova in una lussuosa </p>
    <p><hi rend="#b">beauty farm</hi>con il capo, Berlusconi in persona, con l’obiettivo dichiarato di</p>
    <p><hi rend="#b">dimagrire</hi>. Ma se finora l’ex direttore di</p>
    <p><hi rend="#b">Tg4</hi>e</p>
    <p><hi rend="#b">Studio Aperto</hi>si era limitato ad apparire a fianco del Cavaliere sul balcone di</p>
    <p><hi rend="#b">villa Paradiso</hi>, oggi si concede per la prima volta in qualità di consigliere politico e, in un’intervista a Il Corriere della Sera, spiega i suoi piani per il governo e con il piglio del</p>
    <p><hi rend="#b">leader incaricato</hi>dice: “Prima si va al voto e meglio è, perché questo governo non è in grado di dare risposte al Paese. La soluzione migliore sarebbe un</p>
    <p><hi rend="#b">governo di scopo</hi>per fare la</p>
    <p><hi rend="#b">legge elettorale</hi>: si vota e chi vince imposta e fa le riforme, a partire da quella del lavoro. Abbiamo fatto un governo con un esponente del Pd una volta, non sarebbe un problema una formula di questo tipo, se l’obiettivo è chiaro”. Un’ipotesi subito bocciata dal capogruppo al Senato di Forza Italia</p>
    <p><hi rend="#b">Paolo Romani</hi>: “Governo di scopo? Non è all’ordine del giorno”.</p>
    <p>In risposta alle polemiche che lo vogliono contrapposto alla vecchia guardia, da <hi rend="#b">Denis Verdini</hi> a <hi rend="#b">Raffaele Fitto</hi> passando per<hi rend="#b"> Daniela Santanchè</hi>, Toti dice di non sentirsi calato dall’alto: “<hi rend="#b">Io cooptato?</hi> Questo è un partito in cui i ruoli sono stati sempre scelti da Berlusconi – osserva Toti – Non me ne frega niente degli incarichi, di fare il segretario o il coordinatore unico: mi interessa <hi rend="#b">esserci quando Berlusconi chiede</hi> di far entrare aria fresca in un partito che, con un allargamento a persone nuove senza alcuna rottamazione, deve competere con il Pd, che il suo cammino di rinnovamento lo sta facendo a grandi passi”.</p>
    <p>Non manca la stoccata agli “infedeli” del <hi rend="#b">Nuovo centrodestra</hi>: “Hanno sbagliato moltissimo: umanamente, rompendo con Berlusconi in un momento drammatico; politicamente, perché hanno indebolito la posizione dei moderati nel governo; strategicamente, visto che con l’accordo Renzi-Berlusconi si va verso un inevitabile e<hi rend="#b"> forte bipolarismo</hi>”, dichiara Toti che però lascia la porta aperta a un possibile ricongiungimento – se guardo ai sondaggi vedo che il centrodestra vince solo se è unito. E se penso a Berlusconi, lo penso come il <hi rend="#b">federatore dei moderati italiani</hi>. L’obiettivo è vincere. Bisognerà ritrovare un dialogo con tutte le anime del centrodestra, Ncd ma anche <hi rend="#b">Fratelli d’Italia</hi> e <hi rend="#b">Lega nord</hi>”.</p>
    <p>Sull’<ref target="http://www.ilfattoquotidiano.it/2014/01/26/nunzia-de-girolamo-verso-il-ritorno-a-forza-italia-alfano-mi-ha-lasciato-sola/858369/">eventuale rientro di Nunzia De Girolamo in Forza Italia</ref>, Toti chiude: “Non mi sembra all’ordine del giorno. Non vedo per quale </p>
    <p><hi rend="#b">motivo politico</hi>ad oggi dovrebbe avvenire”. Ma se è vero che la diretta interessata ha smentito contatti con il suo vecchio partito e</p>
    <p><hi rend="#b">Maurizio Lupi</hi>, dopo la notizia delle dimissioni, ha assicurato per lei un futuro politico nel Ncd, è anche vero che</p>
    <p><ref target="http://www.ilfattoquotidiano.it/2014/01/26/governo-ministro-dellagricoltura-de-girolamo-si-e-dimessa/858328/">“Nunzia” lasciando il ministero dell’Agricoltura ha polemizzato con</ref>: “Mi ha lasciata sola”. Una frase che ne sottintende un’altra: “Silvio non l’avrebbe mai fatto”.</p>
    <hi rend="#b">Angelino Alfano</hi>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>