<doc sitename="Il Fatto Quotidiano" title="Rai, dal camorrismo ai programmi che non si adeguano: la guerra dei renziani alla tv pubblica. Uguale a quella di B. - Il Fatto Quotidiano" author="Giuseppe Pipitone" date="2015-09-29" url="http://www.ilfattoquotidiano.it/2015/09/29/rai-dal-camorrismo-ai-programmi-che-non-si-adeguano-la-guerra-dei-renziani-alla-tv-pubblica-uguale-a-quella-di-b/2078603/" hostname="ilfattoquotidiano.it" description="Un problema “grande” e “ufficiale”, un partito di governo “regolarmente maltrattato” dai soliti talk show, che dovrebbero fare servizio pubblico, ma “non lo fa”. Il motivo? “Non si sono accorti che è stato eletto un nuovo segretario, il quale poi è diventato anche premier”. Sembrano le saette lanciate per un ventennio in direzione viale Mazzini da tutti o quasi …" categories="Media" tags="Andrea Vianello;Matteo Renzi;PD;Rai;Silvio Berlusconi" fingerprint="ec857720e9a2d9a4">
  <main><head rend="h1">Rai, dal camorrismo ai programmi che non si adeguano: la guerra dei renziani alla tv pubblica. Uguale a quella di B.</head><graphic src="https://st.ilfattoquotidiano.it/wp-content/uploads/2015/09/renzi-berlusconi.jpg"/><p>Un problema “grande” e “ufficiale”, un partito di governo “<hi rend="#b">regolarmente maltrattato</hi>” dai soliti talk show, che dovrebbero fare <hi rend="#b">servizio pubblico, ma “non lo fa”</hi>. Il motivo? “Non si sono accorti che è stato eletto un nuovo segretario, il quale poi è diventato anche premier”. Sembrano le saette lanciate per un ventennio in direzione<hi rend="#b"> viale Mazzini</hi> da tutti o quasi gli uomini della<hi rend="#b"> Casa della Libertà</hi>, suonano molto simili alle <hi rend="#b">lacrime</hi><hi rend="#b">minacciose</hi> versate dall’ex cavaliere non appena metteva piede a <hi rend="#b">Palazzo Chigi</hi>, somigliano davvero al preludio di quello che è poi passato alla storia come l’<hi rend="#b">Editto Bulgaro</hi>. E invece <ref target="http://www.ilfattoquotidiano.it/2015/09/29/rai-anzaldi-pd-tg3-e-problema-non-segue-nuovo-corso-del-partito-il-cdr-del-tg-e-come-leditto-bulgaro/2080241/">ad intestarsi il decisivo passo avanti nell’ennesima guerra di Palazzo Chigi contro la tv di Stato è </ref><hi rend="#b">Michele Anzaldi</hi>, deputato del Pd, cresciuto come portavoce di <hi rend="#b">Francesco Rutelli</hi>, poi fulminato sulla via del renzismo e quindi promosso segretario della commissione <hi rend="#b">Vigilanza Rai</hi>. “C’è un problema con Rai3 e con il Tg3, sì. Ed è un problema grande, ufficiale”, attacca il deputato palermitano davanti al taccuino di Fabrizio Roncone del<hi rend="#i"> Corriere della Sera</hi>.</p><p>Dopo le accuse minacciose di <hi rend="#b">Vincenzo De Luca</hi>, che aveva tacciato Rai 3 di <ref target="http://www.ilfattoquotidiano.it/2015/09/28/de-luca-da-rai3-camorrismo-giornalistico-e-viale-mazzini-valuta-se-querelare-il-governatore/2076431/">fare un giornalismo “camorristico”</ref>, dopo le battute del premier sui “talk show del martedì” che fanno </p><p><hi rend="#b">meno share</hi>“della replica numero 107 di</p><p><hi rend="#b">Rambo</hi>“, ecco che il Pd renziano ha inviato Anzaldi a formalizzare la</p><p><hi rend="#b">dichiarazione di guerra</hi>contro la rete guidata da</p><p><hi rend="#b">Andrea Vianello</hi>. D’altra parte, Anzaldi sembra proprio l’uomo giusto scelto dai renziani per intervenire sulla questione tv: già nel marzo del 2014</p><p><ref target="http://www.ilfattoquotidiano.it/2014/03/07/pd-renziano-anzaldi-protesta-contro-satira-rai-ministro-maria-elena-boschi/906400/">aveva preso carta e penna per scrivere alla presidente Rai</ref>e lamentarsi dell’imitazione satirica di</p><hi rend="#b">Anna Maria</hi>Tarantola<p><hi rend="#b">Maria Elena Boschi</hi>. “Alla Rai sono</p><p><hi rend="#b">amici nostri</hi>, il video è andato in onda e non abbiamo detto nulla. Ma poi alla vigilia della</p><p><hi rend="#b">festa della donna</hi>lo metti su internet, cioè la ridicolizzi ovunque”, diceva al fattoquotidiano.it. Un inizio morbido a parole, che metteva la satira nel mirino, come leggero era stato in principio l’attacco dei berluscones ai programmi satirici dei fratelli Guzzanti (poi emarginati come tutti gli esponenti invisi a Palazzo Chigi).</p><p>Un anno e mezzo trascorso al governo, però, ha indurito i toni del deputato, che adesso non usa giri di parole:”Lo sa che i nostri ministri<hi rend="#b"> non vogliono più andarci a Rai3</hi>? Io mi aspetto che Rai3 faccia servizio pubblico: e, per ora, <hi rend="#b">non lo fa.</hi> Si sono chiesti a Rai3 perché Renzi è andato due volte da <hi rend="#b">Nicola Porro</hi> a Virus su Rai2? Perché, se dobbiamo spiegare una legge, preferiamo che i nostri parlamentari vadano da Bruno Vespa?” tuona Anzaldi. Che poi spiega quali siano le colpe imputate dal partito alla rete diretta da Vianello. “Purtroppo <hi rend="#b">non hanno seguito</hi> il percorso del Partito democratico: non si sono accorti che è stato eletto un nuovo segretario, <hi rend="#b">Matteo Renzi</hi>, il quale poi è diventato anche premier. Niente, non se ne sono proprio accorti! “. Tradotto: il padrone è cambiato e<hi rend="#b"> bisogna adeguarsi</hi>. Destinatario del messaggio: “Vianello che ha qualche difficoltà a percepire la realtà dei fatti, ascolti e trasmissioni fallimentari comprese”.</p><p>Quali dichiarazioni richiamino alla mente questi toni, lo dice inconsciamente lo stesso Anzaldi: “Il Pd – dice – viene regolarmente <hi rend="#b">maltrattato</hi> e l’attività del governo criticata come nemmeno ai tempi di <hi rend="#b">Berlusconi</hi>“. Già, Berlusconi. E sono proprio gli anni del berlusconismo<ref target="http://www.ilfattoquotidiano.it/2015/09/29/rai-anzaldi-pd-tg3-e-problema-non-segue-nuovo-corso-del-partito-il-cdr-del-tg-e-come-leditto-bulgaro/2080241/"> quelli citati dal cdr del Tg3 per replicare alle parole del deputato dem</ref>. “Le parole di Anzaldi </p><p><hi rend="#b">sono inaccettabili</hi>e ricordano nei toni</p><p><hi rend="#b">editti bulgari di berlusconiana memoria</hi>: i partiti continuano ad intendere i telegiornali della Rai come cosa propria. E tutto ciò è tanto più grave nel momento in cui si parla di riforma delle news. Noi del Tg3 non subiremo in silenzio alcun tentativo di</p><p><hi rend="#b">assoggettamento</hi>– continua Rivendichiamo con orgoglio la nostra indipendenza da qualsiasi governo o partito, ieri come oggi”.</p><p>Perché passando in rassegna i vent’anni del berlusconismo gli episodi di guerra tra Palazzo Chigi e viale Mazzini si sprecano. Sempre quello l’oggetto della contesa: la rete pubblica troppo laica nel raccontare le presunte gesta di governo. E non sono poche le somiglianze con le recenti esternazioni dei renziani. Se oggi Anzaldi annuncia il<hi rend="#b"> gran rifiuto</hi> dei ministri di Renzi a comparire nelle trasmissioni sgradite, ieri era Berlusconi a vietare ai suoi la partecipazione alle trasmissioni Rai: alla vigilia della campagna elettorale del 2001, infatti, i berluscones annunciarono un <hi rend="#b">Aventino televisivo</hi> (“un paio di giorni, non di più” dissero) per protestare contro la famosa intervista di Marco Travaglio da<hi rend="#b"> Daniele Luttazzi</hi>.</p><p>Un Aventino che tra l’altro venne interrotto dallo stesso leader forzista, autore della celebre telefonata in studio da Santoro.”Lei è un dipendente del servizio pubblico: si contenga” disse Berlusconi, inventore poi dell’inedita imputazione di “<hi rend="#b">uso criminoso del servizio pubblico</hi>“, utilizzata per motivare l’Editto Bulgaro, che decretò la cacciata di<hi rend="#b"> Biagi</hi>, Luttazzi e lo stesso Santoro. Accusa simile a quella mossa nei giorni scorsi dal renziano <hi rend="#b">De Luca</hi>: <ref target="http://www.ilfattoquotidiano.it/2015/09/28/de-luca-da-rai3-camorrismo-giornalistico-e-viale-mazzini-valuta-se-querelare-il-governatore/2076431/">“Ci sono campagne di informazione che tendono a distruggere la vita di un essere umano</ref>: questo per me è </p><p><hi rend="#b">camorrismo giornalistico</hi>”, ha detto il governatore campano alla festa di Scelta Civica, mettendo nel mirino trasmissioni come Report e Presa Diretta. Tra i dem a criticare le parole dell’ex sindaco di Salerno (e a difendere Rai 3)</p><p><ref target="http://www.ilfattoquotidiano.it/2015/09/28/de-luca-da-rai3-camorrismo-giornalistico-e-viale-mazzini-valuta-se-querelare-il-governatore/2076431/">sono arrivati solo</ref></p><hi rend="#b">Vinicio Peluffo</hi>e<hi rend="#b">Valeria Fedeli,</hi>contrari ad “usare questi termini”<p><hi rend="#b">.</hi></p><p>“Adesso però l’importante è che Vianello non faccia altri errori”, è invece la battuta – dal sapore di minaccia – con la quale Anzaldi conclude il suo dialogo con Roncone. Che tipo errori? Non “seguire il percorso” del Pd? O continuare a non accorgersi che Renzi è il presidente – segretario? E, soprattutto, se dovesse replicarli ancora quegli errori, cosa succederebbe a Vianello? Quattordici anni fa, alla vigilia del voto, era l’allora presidente della Rai<hi rend="#b"> Roberto Zaccaria</hi> a trovarsi nel mirino: un sintetico<hi rend="#b"> Gianfranco Fini </hi>gli spiegò l’agenda di governo,: “Zaccaria non si dimette?<hi rend="#b"> Se ne andrà subito</hi> dopo il voto. Non potranno rimanere <hi rend="#b">un minuto di più</hi> al loro posto”. Parole che non sono ancora quelle del giglio magico renziano: ma la differenza diventa ogni giorni sempre più impercettibile. Mentre all’orizzonte c’è da giocare la partita dei tre nuovi direttori di rete, lontanissimo e sbiadito è ormai quel 19 aprile 2012, quando Renzi su twitter prometteva: “via i partiti dalla Rai”.</p><p><hi rend="#b"> Twitter</hi>: <ref target="https://twitter.com/pipitone87">@pipitone87 </ref>giuseppepipitone1987@gmail.com</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>