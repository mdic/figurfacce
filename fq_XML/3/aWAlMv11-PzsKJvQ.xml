<doc sitename="Il Fatto Quotidiano" title="Berlusconi, il Senato non trova tempo per la decadenza. Ma sulla Costituzione corre - Il Fatto Quotidiano" author="Carlo Tecce" date="2013-10-15" url="http://www.ilfattoquotidiano.it/2013/10/15/berlusconi-senato-non-trova-tempo-per-decadenza-ma-sulla-costituzione-corre/744602/" hostname="ilfattoquotidiano.it" description="Per riformare l’articolo 138 e manipolare la cassaforte della Costituzione non ci sono esitazioni: il ministro Gaetano Quagliariello ha parlato in aula, il voto s’avvicina. Ma per la decadenza di Silvio Berlusconi non c’è tanta voglia di accelerare. La Giunta per il Regolamento, che doveva esaminare la richiesta dei Cinque Stelle per avere il voto palese in aula, su suggerimento dei regolatori Anna Maria Bernini …" categories="Politica" tags="Costituzione;Decadenza Berlusconi;Gaetano Quagliariello;Senato;Silvio Berlusconi" fingerprint="b79713bd28202816">
  <main><head rend="h1">Berlusconi, il Senato non trova tempo per la decadenza. Ma sulla Costituzione corre</head><graphic src="https://st.ilfattoquotidiano.it/wp-content/uploads/2013/10/berlusconi_interna_new.jpg"/><p>Per riformare <hi rend="#b">l’articolo 138</hi> e manipolare la cassaforte della <hi rend="#b">Costituzione</hi> non ci sono esitazioni: <ref target="http://tv.ilfattoquotidiano.it/2013/10/15/riforme-ministro-quagliariello-tema-non-piu-eludibile/249113/">il ministro </ref><ref target="http://tv.ilfattoquotidiano.it/2013/10/15/riforme-ministro-quagliariello-tema-non-piu-eludibile/249113/"> Gaetano Quagliariello ha parlato in aula</ref>, il voto s’avvicina. Ma per la</p><p><ref target="http://www.ilfattoquotidiano.it/2013/10/15/decadenza-berlusconi-voto-in-aula-al-senato-non-sara-nel-mese-di-ottobre/744505/">decadenza di</ref></p><p><ref target="http://www.ilfattoquotidiano.it/2013/10/15/decadenza-berlusconi-voto-in-aula-al-senato-non-sara-nel-mese-di-ottobre/744505/">. La</ref></p><hi rend="#b">Silvio Berlusconi</hi>non c’è tanta voglia di accelerare<p><hi rend="#b">Giunta per il Regolamento</hi>, che doveva esaminare la richiesta dei</p><p><hi rend="#b">Cinque Stelle</hi>per avere il voto palese in aula, su suggerimento dei regolatori</p><p><hi rend="#b">Anna Maria Bernini</hi>(Pdl) e</p><p><hi rend="#b">Francesco Russo</hi>(Pd), ha rinviato la decisione al</p><p><hi rend="#b">29 ottobre</hi>. Vuol dire che palazzo Madama non si esprimerà prima di</p><p><hi rend="#b">novembre</hi>sul</p><p><hi rend="#b">Cavaliere</hi>.</p><p>Qualche ora prima, la conferenza dei capigruppo di <hi rend="#b">palazzo Madama</hi> aveva diffuso il calendario di fine ottobre: non c’è un momento utile per sancire la decadenza già approvata in Giunta. Oltre all’ostruzionismo dei berlusconiani, la prudenza dei democratici e le riflessioni sul regolamento, la decisione è stata influenzata dal ritardo di <hi rend="#b">Dario Stefàno</hi>: il presidente della Giunta per le Elezioni e le Immunità, nonostante la seduta conclusiva di ieri sera, non ha ancora inviato la pratica a <hi rend="#b">Pietro Grasso</hi>. </p><p>La settimana prossima al Senato ci sarà il <hi rend="#b">decreto Imu</hi> con dibattito a oltranza perché il testo va approvato entro il 30 per evitare la scadenza, poi ci sarà una sospensione – dal <hi rend="#b">28 al 31</hi> prima del ponte santi-morti – perché nelle commissioni si lavora al Bilancio. Il Cavaliere è riuscito a superare indenne ottobre, aggrappato al seggio di palazzo Madama e ora deve sperare che il Tribunale di Milano faccia presto e sia lieve: deve – per paradosso – tifare per i giudici. Perché la corte d’Appello deve ricalcolare l’interdizione dai pubblici uffici, rispedita in secondo grado dalla condanna in Cassazione: la prima udienza è prevista per <hi rend="#b">sabato</hi>. Le date che s’incrociano potrebbero offrire un aiuto ulteriore. La decadenza resta complicata. I giorni decisivi saranno quelli del ponte di novembre: invocare i santi per non diventare morti.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>