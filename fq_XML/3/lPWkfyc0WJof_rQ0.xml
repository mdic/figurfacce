<doc sitename="Il Fatto Quotidiano" title="Putin chiede un minuto di silenzio per Berlusconi al Forum economico di San Pietroburgo: &quot;Un leader di livello mondiale&quot; - Il Fatto Quotidiano" author="F Q" date="2023-06-16" url="https://www.ilfattoquotidiano.it/2023/06/16/putin-chiede-un-minuto-di-silenzio-per-berlusconi-al-forum-economico-di-san-pietroburgo-un-leader-di-livello-mondiale/7197112/" hostname="ilfattoquotidiano.it" description="&quot;Ha fatto molto per costruire relazioni a lungo termine fra la Federazione Russa e la Nato&quot;, ha detto il presidente russo chiedendo alla platea di alzarsi in piedi" categories="Mondo" tags="Silvio Berlusconi;Vladimir Putin" fingerprint="edefd03cd107521d">
  <main><p>“Un leader di livello mondiale” che “ha fatto molto per costruire relazioni a lungo termine fra la Federazione Russa e la Nato”. Con queste parole il presidente russo <hi rend="#b">Vladimir Putin</hi> ha ricordato l’amico <hi rend="#b">Silvio Berlusconi</hi> nel corso <hi rend="#b">Forum economico internazionale di San Pietroburgo</hi> chiedendo alla platea di alzarsi in piedi e rispettare un <hi rend="#b">minuto di silenzio</hi> in onore dell’ex presidente del Consiglio italiano <ref target="https://www.ilfattoquotidiano.it/2023/06/12/silvio-berlusconi-e-morto-primo-dei-populisti-recordman-di-inchieste-dalla-corruzione-alla-mafia-mago-della-comunicazione-un-primo-molto-parziale-ritratto-dellimprenditore-che-si-invento-poli/5920849/">morto a 86 anni</ref>.</p><p>Putin, per ovvi motivi, non era presente <ref target="https://www.ilfattoquotidiano.it/2023/06/14/ai-funerali-di-berlusconi-la-piazza-e-piena-a-meta-giovani-di-forza-italia-anziani-e-tanti-ultras-del-milan-chi-cera-davanti-al-duomo/7194459/">all’ultimo saluto di Silvio Berlusconi</ref> al duomo di Milano: <ref target="https://www.ilfattoquotidiano.it/2023/06/14/da-bush-ad-aznar-fino-a-blair-i-funerali-di-stato-per-berlusconi-disertati-dai-capi-di-stato-e-pure-dai-leader-internazionali-amici/7194227/"> funerali di Stato disertati dai capi di governo e dai leader internazionali “amici”</ref>. Ma il leader della Federazione russa aveva già ricordato Berlusconi con una </p><p><ref target="https://www.ilfattoquotidiano.it/2023/06/12/berlusconi-morto-saluto-putin-amico-saggio-e-patriota-una-perdita-irreparabile/7191409/">lettera inviata al presidente della Repubblica</ref>. Una “persona cara e un vero amico” lo ha definito Putin da ammiratore “sincero” della “saggezza” di Berlusconi e della sua “capacità di prendere decisioni lungimiranti”, definendolo “uno straordinario personaggio, un patriarca”. Venerdì, nel corso della sessione plenaria del 26esimo Forum economico, Putin ha voluto nuovamente ricordare solennemente la figura di Silvio Berlusconi.</p><hi rend="#b">Sergio Mattarella</hi>e pubblicata anche sul sito del<hi rend="#b">Cremlino</hi></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>