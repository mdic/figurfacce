<doc sitename="Il Fatto Quotidiano" title="Serie A, a MP&amp;Silva i diritti tv all'estero. La Lega sceglie la continuità (e i soliti noti) - Il Fatto Quotidiano" author="Andrea Tundo" date="2014-10-20" url="http://www.ilfattoquotidiano.it/2014/10/20/serie-a-diritti-tv-allestero-nelle-mani-di-mpsilva-la-lega-calcio-sceglie-la-continuita-e-i-soliti-noti/1162458/" hostname="ilfattoquotidiano.it" description="Questa volta scegliere è stato molto facile, quasi una formalità. Niente minacce di ricorsi né trattative estenuanti chiuse a pochi minuti dal gong. Troppo più alta l’offerta imbustata da MP&amp;Silva rispetto alle concorrenti per mettere in discussione a chi spettava la commercializzazione all’estero dei diritti tv della Serie A. E così anche il calcio italiano …" categories="Calcio" tags="Lega Calcio;Maurizio Beretta;Milan;Premier League;Serie A;Silvio Berlusconi" fingerprint="83ec0372a8a65e21">
  <main>
    <head rend="h1">Serie A, a MP&amp;Silva i diritti tv all’estero. La Lega sceglie la continuità (e i soliti noti)</head>
    <graphic src="https://st.ilfattoquotidiano.it/wp-content/uploads/2014/10/lega-serie-a-beretta-6401.jpg" alt="lega serie a beretta"/>
    <p>Questa volta scegliere è stato molto facile, quasi una <hi rend="#b">formalità</hi>. Niente minacce di ricorsi né trattative estenuanti chiuse a pochi minuti dal gong. Troppo più alta l’offerta imbustata da <hi rend="#b">MP&amp;Silva</hi> rispetto alle concorrenti per mettere in discussione a chi spettava la commercializzazione all’estero dei <hi rend="#b">diritti tv della Serie A</hi>. E così anche il calcio italiano oltre confine ruota attorno al centro gravitazionale dei soli noti.</p>
    <p><hi rend="#b">Le cifre dell’accordo –</hi> Una media di <hi rend="#b">186 milioni</hi> nel triennio 2015/18 entreranno nelle tasche dei club per la trasmissione nel mondo del nostro campionato. Assemblea breve, approvazione all’unanimità e saldo positivo rispetto al contratto precedente anche se distante anni luce dal miliardo scarso che si spartiscono le venti squadre di <hi rend="#b">Premier League</hi>. Una testimonianza plastica del differente appeal tra i due campionati, il cui gap si riflette sul <hi rend="#b">versante economico</hi> (e da lì parte, allo stesso tempo). Le società guadagneranno 69 milioni di euro in più ogni anno rispetto all’accordo precedente, <ref target=" http://www.ilfattoquotidiano.it/2014/06/26/diritti-tv-ansa- trovato-accordo-a-sky-satellite-a-mediaset-digitale-terrestre/1041229/">una cifra che si aggiunge ai circa 950 milioni frutto dell’accordo di giugno tra Sky e Mediaset per dividersi la torta riguardante la trasmissione in Italia su satellite e digitale.</ref></p>
    <p><hi rend="#b">Chi è Mp&amp;Silva –</hi> I diritti esteri rimangono nelle mani di Mp&amp;Silva che tradotto sta per <hi rend="#b">Riccardo Silva</hi>, ex socio di <hi rend="#b">Marco Bogarelli</hi>, l’uomo italiano di <hi rend="#b">Infront</hi>, advisor della <hi rend="#b">Confindustria</hi> del pallone dal 2009. In passato, Silva è stato dirigente di<hi rend="#i"> Milan Channel</hi>, il canale tematico della squadra di </p>
    <p><hi rend="#b">Silvio Berlusconi</hi>di cui Bogarelli era consigliere. Ed è recentemente balzato agli onori della cronaca anche per l’acquisto di un superattico a</p>
    <p><hi rend="#b">Miami</hi>pagato circa 25 milioni di euro. Il giro, insomma, è sempre quello. Stretto e potente. E i soldi tanti. Come ricostruito da</p>
    <p>
      <hi rend="#b">la scorsa settimana, la società di Silva con sede in</hi>
    </p>
    <hi rend="#i">La Repubblica</hi>
    <p><hi rend="#b">Irlanda</hi>ha chiuso gli ultimi due anni con utili pari a 67 milioni di euro su ricavi prossimi ai 200 milioni, in buona parte – è facile immaginare – provenienti dal calcio italiano trasmesso all’estero.</p>
    <p><hi rend="#b">L’intreccio continua –</hi> La strada è stata quella della continuità. Come a giugno, quando <hi rend="#b">Sky</hi> e <hi rend="#b">Mediaset</hi> si divisero i diritti, anche su suggerimento di <hi rend="#b">Infront</hi>, ma le squadre rinunciarono a 150 milioni pur di non estromettere dalla corsa uno dei due <hi rend="#b">network</hi> scatenando i già annunciati ricorsi. Una vicenda che fece storcere il naso a qualcuno per il grande intreccio tra Infront e altre nove società (tra cui <hi rend="#b">Milan</hi>, <hi rend="#b">Inter</hi>, <hi rend="#b">Lazio</hi> e le <hi rend="#b">genovesi</hi>) per conto delle quali il colosso con radici svizzere cura il lato commerciale incidendo quindi sulla <hi rend="#b">diversificazione</hi> delle fonti di guadagno, oggi eccessivamente ancorate ai contratti tv (<ref target=" http://www.ilfattoquotidiano.it/2014/06/25/diritti-tv-la-lega-infront-e-quei- troppi-collegamenti-con-mediaset-il-calcio-e-ancora-tutto-di-b/1039376/">65% circa delle entrate scritte a bilancio</ref>). Se in quel caso nacquero attriti pesantissimi, a questo giro tutto è filato via in tranquillità grazie all’offerta di Silva, decisamente maggiore rispetto alle concorrenti <hi rend="#b">B4 Capital</hi> e <hi rend="#b">Img Media</hi>.</p>
    <p><hi rend="#b">Infront si veste d’azzurro? –</hi> La prossima <hi rend="#b">partita</hi> nella quale si ripresenteranno le facce ormai arcinote di chi riempie di milioni i club della<hi rend="#b"> Serie A</hi> sarà quella relativa all’advisor commerciale della <hi rend="#b">Figc</hi>. In corsa, manco a dirlo, anche <hi rend="#b">Infront</hi>. Tenterà di sfilare il ricco contratto, prossimo ai 60 milioni di euro, a <hi rend="#b">Rcs Sport</hi> che ha gestito l’affare nell’ultimo triennio e proverà anche a respingere l’”attacco” del duo <hi rend="#b">Swissone-Wpp</hi>. Il cerchio sarebbe chiuso: gestione della Serie A in Italia, all’estero, marketing e pubblicità di tanti club e anche della Nazionale. Tutto nelle mani di poche persone, in alcuni casi amici. Molto amici. Forse pure troppo<hi rend="#b">.</hi></p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>