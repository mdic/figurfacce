<doc sitename="Il Fatto Quotidiano" title="Giudice Esposito contro 'Il Giornale': &quot;Articoli diffamatori, ne risponderanno&quot; - Il Fatto Quotidiano" author="RQuotidiano" date="2013-08-10" url="http://www.ilfattoquotidiano.it/2013/08/10/giudice-esposito-annuncia-querela-contro-giornale-articoli-gravemente-diffamatori/681722/" hostname="ilfattoquotidiano.it" description="Il giudice Antonio Esposito contro “Il Giornale”. Non si placano le polemiche intorno al magistrato della Corte di Cassazione, che ha confermato la sentenza di condanna a 4 anni di reclusione nei confronti di Silvio Berlusconi. In una nota, il giudice ritiene “gravemente diffamatorio” l’insieme di servizi pubblicati ieri dal quotidiano diretto da Alessandro Sallusti sotto …" categories="Giustizia" tags="Antonio Esposito;Cassazione;Il Giornale;Il Mattino;Silvio Berlusconi" fingerprint="e80b5bb0eb2bdab1">
  <main><head rend="h1">Giudice Esposito contro ‘Il Giornale’: “Articoli diffamatori, ne risponderanno”</head><graphic src="https://st.ilfattoquotidiano.it/wp-content/uploads/2013/08/esposito-interna-2.jpg" alt="Antonio Esposito"/><p>Il giudice <hi rend="#b">Antonio Esposito</hi> contro “Il Giornale”. Non si placano le polemiche intorno al magistrato della Corte di <hi rend="#b">Cassazione</hi>, che ha confermato la sentenza di condanna a 4 anni di reclusione nei confronti di<hi rend="#b"> Silvio Berlusconi</hi>. In una nota, il giudice ritiene “gravemente <hi rend="#b">diffamatorio</hi>” l’insieme di servizi pubblicati ieri dal quotidiano diretto da Alessandro Sallusti sotto il titolo “Gli altarini del giudice”. <hi rend="#b">Esposito</hi> non chiarisce esplicitamente se intenda sporgere <hi rend="#b">querela</hi>, ma precisa che la natura “diffamatoria” degli articoli sarà “accertata nelle competenti <hi rend="#b">sedi giudiziarie</hi>“, lasciando presagire ulteriori sviluppi in tribunale della querelle. </p><p>La nota, infatti, “rileva la assoluta <hi rend="#b">infondatezza</hi>, pretestuosità e strumentalizzazione degli episodi riferiti da ‘Il Giornale’ (che si sofferma sui presunti ‘guai disciplinari’ già passati dal giudice, ndr), poiché su tali fatti ebbe a pronunciarsi, con una penetrante <hi rend="#b">motivazione</hi>, la sezione disciplinare del Consiglio Superiore che, in data 2 ottobre 1998, ‘<hi rend="#b">assolse</hi> il dott. Esposito dalla incolpazione contestata per essere risultati esclusi gli addebiti’ “.</p><p>Parallelamente alla polemica sui quotidiani, procede comunque l’indagine su un possibile <hi rend="#b">illecito</hi> commesso dal giudice nel rilasciare la tanto discussa <hi rend="#b">intervista</hi> a “Il Mattino”. Ieri <ref target="http://www.ilfattoquotidiano.it/2013/08/09/esposito-cancellieri-da-mandato-allispettore-del-ministero-di-approfondire/681430/">il ministro della Giustizia, Anna Maria Cancellieri, ha dato mandato all’ispettorato del ministero per approfondire la vicenda</ref>. Mentre il </p><p><ref target="http://www.ilfattoquotidiano.it/2013/08/08/giudice-esposito-csm-convocato-durgenza-per-discutere-caso-dopo-lintervista-al-mattino/680193/">Consiglio superiore della magistratura si riunirà giovedì 5 settembre in</ref>.</p><hi rend="#b">seduta straordinaria</hi>per discutere la sua pratica</main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>