<doc sitename="Il Fatto Quotidiano" title="Fede: &quot;Ruby? Silvio scopava, scopava&quot;. Su Dell'Utri: &quot;Solo lui sa sulla mafia&quot; - Il Fatto Quotidiano" author="Davide Milosa" date="2014-07-23" url="http://www.ilfattoquotidiano.it/2014/07/23/fede-ruby-silvio-scopava-scopava-su-dellutri-solo-lui-sa-sulla-mafia/1069456/" hostname="ilfattoquotidiano.it" description="Sole caldo e primi accenni di primavera nel parco attorno a Milano due. Emilio Fede e Gaetano Ferri. Il giornalista e il personal trainer. Parlano a ruota libera. Di Berlusconi, Dell’Utri e Cosa nostra. Di quei soldi che, ragiona Fede, da Palermo sarebbero saliti a Milano per dare benzina ai progetti imprenditoriali dell’ex Cavaliere. Dice …" categories="Giustizia" tags="Caso Ruby;Emilio Fede;Mafia;Ruby;Silvio Berlusconi;Vittorio Mangano" fingerprint="2bab4d22f1c31a19">
  <main>
    <head rend="h1">Fede: “Ruby? Silvio scopava, scopava”. Su Dell’Utri: “Solo lui sa sulla mafia”</head>
    <graphic src="https://st.ilfattoquotidiano.it/wp-content/uploads/2014/06/dellutri-6401.jpg"/>
    <p>Sole caldo e primi accenni di primavera nel parco attorno a Milano due.<ref target="http://www.ilfattoquotidiano.it/2014/07/23/berlusconi-e-la-mafia-fede-imbufalito-e-soltanto-il-ricatto-di-un-truffatore/1069141/"> Emilio Fede e Gaetano Ferri</ref>. Il giornalista e il personal trainer. Parlano a ruota libera. Di </p>
    <p><hi rend="#b">Berlusconi</hi>, Dell’Utri e</p>
    <p><hi rend="#b">Cosa nostra</hi>. Di quei soldi che, ragiona Fede, da Palermo sarebbero saliti a Milano per dare benzina ai</p>
    <p><hi rend="#b">progetti imprenditoriali</hi>dell’ex Cavaliere.</p>
    <p><ref target="http://www.ilfattoquotidiano.it/2014/07/22/fede-la-storia-di-berlusconi-mafia-mafia-mafia-sosteneva-famiglia-mangano/1068423/">Dice Fede: “Sai… la spada di Damocle su di lui…”</ref>. Ferri: “È Dell’Utri… è la mafia?”. Fede: “Sì”.</p>
    <hi rend="#b">montaggio di Gisella Ruccia</hi>
    <p>Dopodiché inizia a raccontare: “I due (Berlusconi e Dell’Utri, ndr) a un certo punto <ref target="http://www.ilfattoquotidiano.it/2014/03/14/processo-trattativa-spatuzza-non-parlai-prima-di-berlusconi-per-timore/913772/">hanno iniziato a mettersi insieme per l’edilizia</ref> e le cose…”. Spiega: “Dopodiché è nata quella che poi è diventata un’azienda (…) Berlusconi <hi rend="#b">non c’aveva una lira</hi>” e così “Dell’Utri lo ha appoggiato”. Il ragionamento dell’ex senatore condannato in via definitiva per<hi rend="#b"> concorso esterno</hi>, è questo. “Guarda Silvio se bisogna prendere dei soldi… perché no”. Quindi ancora l’ex direttore del Tg4: “Credo che direttamente mai, l’incontro Dell’Utri c’è tutto capisci il rapporto mafia, mafia, mafia, soldi, mafia, soldi”. Insomma il discorso va chiarendosi. Ecco poi il carico da novanta. È sempre Fede che parla: “Dell’Utri era praticamente quello che investiva, allora cosa succede? Qui c’è stato un <hi rend="#b">investimento di soldi mafiosi</hi>. Ora riescono ad arrivare a delle prove? È lì il problema. Chi può parlare? Solo Dell’Utri. Quando Dell’Utri tornava avevano il segnale criptato, perché” all’epoca “Mangano è in carcere. Mi ricordo che Berlusconi arrivando Dell’Utri da Palermo chiede hai fatto? Sì, sì gli ho dato un messaggio… naturalmente per quanto riguarda a Mangano sempre pronto per prendere un caffè che era il messaggio per rassicurare lui per certe cose che io non so… capito. E devo dire che questo Mangano veramente <hi rend="#b">è stato un eroe</hi> è morto in carcere per non parlare se no li rovinava tutti e due”.</p>
    <p>Quindi i due passano a parlare della futura condanna di Dell’Utri. “Certo – ragiona Fede – questa volta però, ciò non toglie che non hanno nessuno che confessa” e “viaggiano sul filo del rasoio”. Poi la rivelazione buttata lì quasi per caso. “<hi rend="#b">È l’unico che sa</hi>” dice Fede riferendosi a Dell’Utri. “Quindi voglio dire oggi tu mi togli una spina dal fianco importante”. E i soldi? “Non si sa dove li abbia messi quei soldi”. Insomma Dell’Utri sa e non parla. Ma il silenzio costa, quanto? Quanto denaro l’ex Cavaliere deve all’ex senatore? “Continuamente, ma scherzi sotto forma di questo di quell’altro vedi che ci sono <hi rend="#b">settanta conti esteri</hi>”. E quella carica da senatore? “Berlusconi è stato costretto a farlo senatore”. Mafia, mafia, mafia. Berlusconi, ma non solo.</p>
    <p>Anche <hi rend="#b">Flavio Briatore</hi>, l’amico di sempre. “Ma Briatore è stato implicato in una storia grossa di mafia, l’<hi rend="#b">autobomba</hi> lì che ha ucciso un industriale a Cuneo… e loro due erano insieme, la Santanchè e Briatore”. Di lei però Fede non ha una buona opinione: “È una mascalzona. Io sapevo che loro avevano il Billionaire insieme, sì, il Billionaire, il Twiga eccetera… ma all’origine, Flavio è stato implicato in una storia di mafia”. Dell’Utri e mafia, ma anche Dell’Utri e politica. Al centro la figura di <hi rend="#b">Gianpiero Samorì</hi> “che voleva passare con Berlusconi io gli avevo dato una mano, poi è intervenuto Dell’Utri e gli faccio: rivolgiti a Dell’Utri, ma stai attento perché Dell’Utri è un<hi rend="#b"> magna magna</hi>. Mi ha detto Samorì: cazzo se non avevi ragione gli ho chiesto mettimi in lista e sai cosa mi ha chiesto, 10 milioni di euro”. L’audio è disturbato. Si sente il rumore dei passi sulla ghiaia.</p>
    <p><ref target="http://www.ilfattoquotidiano.it/2012/02/26/assolto-no-colpevole-10-volte-su-25-accuse/193885/">Ferri e Fede discutono del Rubygate</ref>. “Tutti puntano su Berlusconi”, esordisce il personal trainer. Inizia Emilio Fede. “Non so – sbuffa – avrà scambiato una 17enne per una maggiorenne, a Ruby poi mancavano tre mesi a diventare maggiorenne”. Teoria nota diventata arma della difesa nel processo d’Appello che ha assolto l’ex Cavaliere dall’accusa di concussione e prostituzione minorile. Fede, poi, aggiunge: “Ma lui </p>
    <p><hi rend="#b">scopava, scopava</hi>, io glielo avevo detto non esagerare lascia perdere, altrimenti non te le togli più di torno”. Confessa: “Io guarda sono stato un amico vero e ho tentato di proteggerlo in tutte le maniere, mica come</p>
    <p><hi rend="#b">Lele Mora</hi>, ma guarda Lele un mascalzone”.</p>
    <p>Cambio di scena. E dal parco di Segrate la storia si accomoda ai tavolini del ristorante Boccino, ristorante stile vecchia Milano in via Tortona proprio nel cuore della moda. Siamo nell’estate del 2013 e tra una portata e l’altra, Ferri e Fede commentano la richiesta di sette anni fatta dal pm <hi rend="#b">Antonio Sangermano</hi> per Fede. Si parla della <hi rend="#b">Minetti</hi>: “Consigliere regionale – sospira – ma questa ballava, raccontava, gestiva lei e adesso dice che era defilata, ma io non ci capisco più niente”. Quindi si torna a parlare di Ruby e di come la giovane marocchina sia arrivata a Milano. “Dalla Sicilia è venuta a Milano per cercare successo”. Breve digressione sulla denuncia di <hi rend="#b">Katia Pasquino</hi> quando, in corso Buenos Aires, intercetta la ragazza. “Quella – dice Fede – poi l’ha presentata a un agente, credo Soprani, sì sì l’ho registrato me lo ha raccontato lui”. Fine registrazione.</p>
    <p><hi rend="#i"> Da Il Fatto Quotidiano del 23 luglio 2014</hi>(ha collaborato Alessandro Bartolini)</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>