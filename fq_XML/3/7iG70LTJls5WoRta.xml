<doc sitename="Il Fatto Quotidiano" title="Arrigo Sacchi come non lo avete mai letto: vita, idee e cortocircuiti dell'esteta - Il Fatto Quotidiano" author="Pierluigi Giordano Cardone" date="2014-10-23" url="http://www.ilfattoquotidiano.it/2014/10/23/arrigo-sacchi-come-non-lo-avete-mai-letto-vita-idee-e-fanatismi-del-profeta-di-fusignano/1165166/" hostname="ilfattoquotidiano.it" description="Il pregio principale di “Arrigo” è quello di aver battuto 0-4 fuori casa lo scetticismo fisiologico che accompagna un libro – l’ennesimo libro – su Sacchi Arrigo da Fusignano. Perché il romanzo di Jvan Sica (Edizioni inCONTROPIEDE, 187 pagine, 14,50 euro, acquistabile direttamente – senza intermediari – sul sito della casa editrice veneziana) è capace di …" categories="Calcio" tags="Adriano Galliani;Milan;Parlamento;San Siro;Serie A;Silvio Berlusconi" fingerprint="31482b5365e1ddb6">
  <main><head rend="h1">Arrigo Sacchi come non lo avete mai letto: vita, idee e cortocircuiti dell’esteta</head><graphic src="https://st.ilfattoquotidiano.it/wp-content/uploads/2014/10/arrigo-sacchi-640.jpg"/><p><lb/> Il pregio principale di “<hi rend="#b"> Arrigo</hi>” è quello di aver battuto 0-4 fuori casa lo </p><p><hi rend="#b">scetticismo</hi>fisiologico che accompagna un libro – l’ennesimo libro – su</p><p><hi rend="#b">Sacchi Arrigo da Fusignano</hi>. Perché il romanzo di</p><p><hi rend="#b">Jvan Sica</hi>(</p><p><hi rend="#b">Edizioni inCONTROPIEDE</hi>, 187 pagine, 14,50 euro,</p><p><ref target="http://incontropiede.it/">acquistabile direttamente – senza intermediari – sul sito della casa editrice veneziana</ref>) è capace di trattare l’inconscia difesa a uomo del lettore come una</p><p><hi rend="#b">Steaua Bucarest</hi>qualsiasi in una finale di Coppa Campioni non qualsiasi: con una costruzione globale del progetto (diciamo ‘a zona’), che parte dal</p><p><hi rend="#b">calcio</hi>ma sa arrivare molto oltre, che mette al centro non solo il</p><p><hi rend="#b">protagonista</hi>ma anche tutto quello e tutti quelli che gli girano intorno, compresa la</p><p><hi rend="#b">memoria calcistica</hi>di chi legge. Come quel Milan al cospetto dell’avversario, insomma: un dominio, non una supremazia.</p><quote>Prosa mai banale che alterna racconto, cronache giornalistiche e dialoghi immaginari ma verosimili</quote><p>Il mezzo? Una <hi rend="#b">prosa</hi> mai banale, che alterna il racconto dell’autore a ciò che all’epoca i giornali scrivevano sulle gesta di <hi rend="#b">Sacchi</hi> e delle sua squadre. Questa l’impostazione della ‘partita’. I gol, invece, arrivano con i <hi rend="#b">dialoghi</hi>. Di Sacchi con <hi rend="#b">Berlusconi</hi>, con Liedholm, con <hi rend="#b">Maradona</hi>, con Cruijff, con <hi rend="#b">Agnelli</hi>, con Zeman, con <hi rend="#b">Baresi</hi>, con Van Basten, con <hi rend="#b">Galliani</hi>. Botta e risposta. Senza nessuna verità, ma con assoluta verosimiglianza. Perché il discorso diretto punta sempre a ‘finalizzare’, a tradurre il capitolo precedente, con i dati cronologici e di <hi rend="#b">cronaca</hi> a scandire i vari capitoletti di un romanzo che si sviluppa da prima dell’inizio della carriera di Sacchi fino a pochi giorni dal suo arrivo in <hi rend="#b">nazionale</hi>.</p><p><ref target="http://st.ilfattoquotidiano.it/wp-content/uploads/2014/10/copertina-ARRIGO-Sica2.jpg"/>A lettura terminata, poi, ‘<graphic src="http://st.ilfattoquotidiano.it/wp-content/uploads/2014/10/copertina-ARRIGO-Sica2-200x200.jpg" alt="copertina ARRIGO Sica"/></p><p><hi rend="#i">la storia, l’idea, il</hi>‘ (come da sottotitolo) di Sacchi Arrigo da Fusignano e del suo modo di intendere il calcio offrono almeno quattro opportunità di pensiero e</p><hi rend="#b">consenso</hi>, la fiamma<p><hi rend="#b">approfondimento</hi>: servono a ripercorrere quegli anni di</p><p><hi rend="#b">Milan d’essai</hi>(e questo esercizio è una goduria pura per la memoria); fanno analizzare con il senno di poi ciò che all’epoca poteva sfuggire circa la</p><p><hi rend="#b">complessità</hi>dell’uomo e del suo modo rivoluzionario di intendere il gioco del</p><p><hi rend="#b">pallone</hi>; aiutano a comprendere l’aurea magica, la</p><p><hi rend="#b">spocchia apparente</hi>e l’analisi calcistica da oracolo di Delfi (per grazia ricevuta e meritata) che accompagnano l’Arrigo Sacchi di oggi nelle sue comparsate televisive (</p><p><ref target="http://tv.ilfattoquotidiano.it/2014/10/06/calcio-allegri-arrigo-sei-permaloso-sacchi-porta-rispetto-io-ho-vinto-coppe-tu-no/299877/">comprese le liti in diretta con</ref>).</p><hi rend="#b">Massimiliano Allegri</hi><quote>Nel libro si coglie il senso di Berlusconi per il consenso che parte dal calcio e arriva in Parlamento</quote><p>E, dulcis in fundo, permettono di <hi rend="#b">allargare</hi> il campo, focalizzando l’attenzione sugli altri protagonisti del romanzo. Tra questi, <hi rend="#b">Silvio Berlusconi</hi> è l’anfitrione, colui che per primo intende il calcio come lo strumento primario e privato di un consenso che parte dalla curva da stadio e arriva sino in <hi rend="#b">Parlamento</hi>, passando dalla tv e, soprattutto, dalle <hi rend="#b">urne</hi>. Ecco, il libro di Sica dà la dimostrazione plastica del senso di Silvio per il potere. Ma questo è un benefit, un <hi rend="#b">optional</hi> non richiesto e comunque gradito. Che va a incastonarsi nell’eredità che lascia ‘Arrigo’: il ritratto romanzato di un <hi rend="#b">allenatore</hi> passato alla storia per la rivoluzione che ha portato nel calcio moderno, per la cura e il <hi rend="#b">fanatismo</hi> delle sue idee di gioco, per la carriera che ha toccato picchi inimmaginabili di <hi rend="#b">successo</hi> e baratri psicologici che ne hanno compromesso la durata. Sacchi Arrigo da Fusignano non allena più perché è stato battuto dallo <hi rend="#b">stress</hi>. Stress da lavoro, stress da rivoluzione copernicana di schemi, moduli, aspettative, pressing alto e offside. <hi rend="#b">Fuorigioco</hi>, come il nostro scetticismo a pagina 187 del libro a lui dedicato.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>