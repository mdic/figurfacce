<doc sitename="Il Fatto Quotidiano" title="Nuovo stadio Milan, primo sì. Mr Bee è in città: vuole subito il Diavolo - Il Fatto Quotidiano" author="Andrea Tundo" date="2015-04-27" url="http://www.ilfattoquotidiano.it/2015/04/27/milan-primo-si-per-il-nuovo-stadio-mr-bee-e-in-citta-vuole-subito-il-diavolo/1628476/" hostname="ilfattoquotidiano.it" description="Due giorni cruciali iniziati con il piede giusto. Il Milan apre la settimana decisiva per il suo futuro incassando un primo sì della Fondazione Fiera al nuovo stadio e attende nelle prossime ore l’incontro tra Silvio Berlusconi e Bee Taechaubol, a capo della cordata thailandese intenzionata ad acquistare il club. Mentre la stagione si avvia …" categories="Calcio" tags="Barbara Berlusconi;Bee Taechaubol;La Repubblica;Milan;Milano;Serie A;Silvio Berlusconi" fingerprint="ec85366f914fce1d">
  <main><head rend="h1">Nuovo stadio Milan, primo sì. Mr Bee è in città: vuole subito il Diavolo</head><graphic src="https://st.ilfattoquotidiano.it/wp-content/uploads/2015/02/stadio-milan-675.jpg"/><p>Due giorni cruciali iniziati con il piede giusto. Il <hi rend="#b">Milan</hi> apre la settimana decisiva per il suo futuro incassando un primo sì della <hi rend="#b">Fondazione Fiera</hi> al nuovo stadio e attende nelle prossime ore l’incontro tra <hi rend="#b">Silvio Berlusconi</hi> e <hi rend="#b">Bee Taechaubol</hi>, a capo della cordata thailandese intenzionata ad acquistare il club. Mentre la stagione si avvia verso un epilogo già scritto, con la squadra in ritiro a <hi rend="#b">Milanello</hi> dopo l’oscena prestazione di sabato a <hi rend="#b">Udine</hi> e la lite tra <hi rend="#b">Inzaghi</hi> e i giocatori sul pullman, l’attenzione dei tifosi si sposta verso il <hi rend="#b">futuro</hi>. E le buone nuove si accavallano in una scansione temporale probabilmente non casuale.</p><p><hi rend="#b">Fondazione Fiera: “Ok allo stadio, ma prima approfondimenti”</hi><lb/> Perché il nuovo stadio pur non essendo un <hi rend="#b">discriminante</hi> è sicuramente un agente lubrificatore nella trattativa per la cessione della società. E in mattinata il comunicato di<hi rend="#b"> Fondazione Fiera Milano</hi> ha fatto stappare le prime bottiglie a <hi rend="#b">Casa Milan</hi>. Il progetto presentato dai rossoneri in collaborazione con <hi rend="#b">Arup</hi> ha ricevuto il sì con riserva dell’ente, proprietario dei suoli in zona <hi rend="#b">Portello</hi> adiacenti alla nuova sede del Milan: “La proposta avanzata da A.C. Milan con Arup Italia s.r.l., caratterizzata da una elevata redditività e da una marcata unicità in termini di mix funzionale, è tuttora subordinata al verificarsi di alcune condizioni. Andrà infatti dimostrata la <hi rend="#b">disponibilità</hi> di tutte le aree necessarie allo sviluppo del progetto e la compatibilità logistica con le attività residue del Portello in termini di accesso – scrive in una nota la <hi rend="#b">Fondazione</hi> – Elemento di forza di tale proposta è la<hi rend="#b"> gestione diretta</hi> della struttura da parte del soggetto attuatore. Il Comitato esecutivo ha dato mandato al presidente <hi rend="#b">Benedini</hi> di verificare l’esistenza di tutte le condizioni necessarie alla concreta realizzazione del progetto presentato da A.C. Milan e le migliori condizioni economiche ottenibili dalla Fondazione”.<ref target="http://www.ilfattoquotidiano.it/2015/02/04/stadio-milan-portello-progetto-tutte-difficolta-realizzazione/1396593/"> Insomma, lo stadio urbano pensato da Barbara Berlusconi è il progetto più gradito tra i quattro arrivati sul tavolo della Fondazione a inizio febbraio.</ref> Andranno chiariti alcuni aspetti sotto il profilo </p><p><hi rend="#b">tecnico</hi>, ma dovrebbe trattarsi di formalità.</p><p><hi rend="#b">Mr Bee tra avvocati e shopping aspettando B.</hi><ref target="http://www.ilfattoquotidiano.it/2015/02/16/milan-thailandese-ce-conferma-fiducioso-laffare-possa-concludersi-entro-febbraio/1429545/">Più complessa la trattativa legata alla cessione della società</ref>, ma anche in questo caso l’accelerazione è dietro l’angolo. Domenica</p><p><hi rend="#b">Mr Bee Taechaubol</hi>è arrivato in città per incontrare</p><p><hi rend="#b">Silvio Berlusconi</hi>e accorciare i tempi. Il</p><p><hi rend="#b">broker thailandese</hi>vorrebbe mettere nero su bianco il passaggio entro la fine di aprile, forte di un</p><p><hi rend="#b">preliminare</hi>che costringerebbe l’ex cavaliere a pagare una penale nel caso decidesse di non chiudere l’operazione. I due dovrebbero incontrarsi nelle prossime ore. Nel frattempo Mr Bee, che alloggia in un albergo a pochi passi dal</p><p><hi rend="#b">Duomo</hi>, trascorre le sue ore tra shopping in centro con la moglie e lo studio dei</p><p><hi rend="#b">legali</hi>che lo stanno assistendo nella delicata operazione. Il piano anticipato da</p><p><hi rend="#i">è chiaro: ottenere da</hi></p><hi rend="#b">La Repubblica</hi><p><hi rend="#b">Fininvest</hi>il diritto all’esclusiva per diventare socio di minoranza (30 per cento) entro un mese e poi prendersi la</p><p><hi rend="#b">maggioranza</hi>tramite un aumento di capitale.</p><p>Fatti due conti, si tratterebbe di <hi rend="#b">500 milioni</hi> sull’unghia più l’estinzione dei circa 246,8 milioni di debiti. Sulla <hi rend="#b">trattativa</hi> incombe anche la cordata cinese che fa capo a <hi rend="#b">Richard Lee</hi>, che come Taechaubol ha incontrato Berlusconi negli scorsi mesi e potrebbe <hi rend="#b">rilanciare</hi>. I tempi sono stretti e le casse del Milan – rosso da 92 milioni di euro nel 2014 – piangono. Gli appassionati restano alla finestra, pronti a sorridere quando arriverà una <hi rend="#b">schiarita</hi> sul futuro della squadra. <ref target="http://www.ilfattoquotidiano.it/2015/03/20/milan-gli-ultras-scrivono-berlusconi-sicuro-amare-squadra/1524545/">Nel presente continua il braccio di ferro iniziato con la lettera scritta a Berlusconi prima del match contro il </ref></p><p><hi rend="#b">“Mercoledì sera in occasione di</hi></p><ref target="http://www.ilfattoquotidiano.it/2015/03/20/milan-gli-ultras-scrivono-berlusconi-sicuro-amare-squadra/1524545/">Cagliari</ref>:<p><hi rend="#b">Milan-Genoa</hi>vi chiediamo di salire su in Curva entro le ore 20 – si legge da stamattina sul sito della</p><p><hi rend="#b">Curva sud</hi>– per dare vita ad un’altra iniziativa di contestazione”. Dopo la tregua per il derby, riprende la separazione in casa.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>