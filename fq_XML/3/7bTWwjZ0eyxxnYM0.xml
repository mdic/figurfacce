<doc sitename="Il Fatto Quotidiano" title="Compravendita senatori, il processo su Berlusconi rimane a Napoli - Il Fatto Quotidiano" author="Antonio Massari" date="2013-07-19" url="http://www.ilfattoquotidiano.it/2013/07/19/compravendita-senatori-berlusconi-indagato-linchiesta-rimane-a-napoli/660614/" hostname="ilfattoquotidiano.it" description="La competenza per l’inchiesta sulla “compravendita” dei senatori, che vede Silvio Berlusconi imputato per corruzione con Valter Lavitola e Sergio De Gregorio, resta a Napoli: l’eccezione presentata da Niccolò Ghedini, che chiedeva di spostare la competenza a Roma, è stata rigettata dal giudice per l’udienza preliminare di Napoli Amelia Primavera. Eccezione rigettata per due motivi. …" categories="Giustizia" tags="Compravendita Senatori;Napoli;Niccolò Ghedini;Roma;Sergio De Gregorio;Silvio Berlusconi;Valter Lavitola" fingerprint="7dfe586eb803350d">
  <main><head rend="h1">Compravendita senatori, il processo su Berlusconi rimane a Napoli</head><graphic src="https://st.ilfattoquotidiano.it/wp-content/uploads/2012/08/berlusconi_lavitola-interna.jpg"/><p>La competenza per l’inchiesta sulla “<hi rend="#b">compravendita” dei senatori</hi>, che vede <ref target="http://www.ilfattoquotidiano.it/2013/05/09/compravendita-senatori-procura-di-napoli-chiede-rinvio-a-giudizio-per-berlusconi/588379/"> Silvio Berlusconi imputato per corruzione con Valter Lavitola e Sergio De Gregorio</ref>, resta a </p><p><hi rend="#b">Napoli</hi>: l’eccezione presentata da</p><p><ref target="http://tv.ilfattoquotidiano.it/2013/02/28/b-indagato-ghedini-al-tg5-procura-di-napoli-incompetente-territorialmente/222905/">, è stata rigettata dal giudice per l’udienza preliminare di Napoli</ref></p><hi rend="#b">Niccolò Ghedini</hi>, che chiedeva di spostare la competenza a<hi rend="#b">Roma</hi><p><hi rend="#b">Amelia Primavera</hi>.</p><p>Eccezione rigettata per due motivi. Il primo: l’insindacabilità del voto di un parlamentare, invocata da Ghedini, è legata alla posizione di De Gregorio, all’epoca senatore, che è stata stralciata, <ref target="http://www.ilfattoquotidiano.it/2013/06/27/compravendita-senatori-de-gregorio-chiede-di-patteggiare-anno-e-8-mesi/638853/">poiché quest’ultimo ha chiesto il patteggiamento</ref>. In secondo luogo, la competenza resta a Napoli perché nel capoluogo campano avvennero le dazioni di danaro, ovvero il pagamento per ostacolare il governo </p><p><hi rend="#b">Prodi</hi>. Fu a Napoli – motiva il gup – che si consumò il reato, che per sua natura è “progressivo”, quindi non c’è possibilità che il fascicolo debba essere trattato dalla procura di</p><p><hi rend="#b">Roma</hi>.</p><p>Alcune lettere inviate da<hi rend="#b"> Sergio De Gregorio</hi> a Silvio Berlusconi e altri documenti, come una consulenza tecnica di un costituzionalista, sono stati depositati da uno dei legali di Berlusconi nel corso dell’udienza. “Abbiamo depositato una<hi rend="#b"> consulenza tecnica</hi> di un costituzionalista – ha spiegato Michele Cerabona.- Com’è noto, in questo processo ci sono due profili interessanti: il primo attiene alla libertà di mandato sancito dall’articolo 67 della Costituzione (ogni membro del Parlamento rappresenta la Nazione ed esercita le sue funzioni senza vincolo di mandato, ndr); il secondo attiene alla<hi rend="#b"> libertà di voto</hi>. Siccome riteniamo che negli atti trasmessi dalla Procura non vi sono gli elementi sufficienti alla configurazione de<hi rend="#b">l reato di corruzione,</hi> a nostro modo di vedere emerge che le iniziative assunte dal senatore De Gregorio sono state assunte nel rispetto dei propri convincimenti e quindi all’interno di quella copertura costituzionale di cui all’art. 67″.</p><p>Presentati, poi, anche altri documenti, come interventi di De Gregorio al Senato, una serie di lettere inviate da De Gregorio al<hi rend="#b"> Pdl</hi> o allo stesso Berlusconi. “Sono diverse lettere dal 1996-97 in avanti – aggiunge il legale dell’ex premier – che testimoniano il rapporto che noi riteniamo sempre legittimo e trasparente che vi è stato tra De Gregorio e Silvio Berlusconi”. L’udienza preliminare è stata rinviata quindi rinviata al 16 settembre prossimo, quando discuteranno accusa e difesa. La decisione del giudice è prevista per il 23 ottobre, contestualmente a quella sulla richiesta di <hi rend="#b">patteggiamento</hi> avanzata da Sergio De Gregorio a un anno e 8 mesi.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>