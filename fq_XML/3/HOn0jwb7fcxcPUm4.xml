<doc sitename="Il Fatto Quotidiano" title="Telecom, sponda Recchi-Renzi. E l'amministratore delegato Patuano fa buon viso a cattivo gioco - Il Fatto Quotidiano" author="Fiorina Capozzi" date="2015-11-06" url="http://www.ilfattoquotidiano.it/2015/11/06/telecom-sponda-recchi-renzi-e-lamministratore-delegato-fa-buon-viso-a-cattivo-gioco/2195416/" hostname="ilfattoquotidiano.it" description="Ai piani alti di Telecom Italia si respira un’aria pesante. “Né io, né il direttore finanziario – Giorgio Peluso – abbiamo ancora incontrato i nuovi azionisti”, ammette davanti agli analisti l’amministratore delegato Marco Patuano, che sognava di fare di Telecom un’azienda ad azionariato diffuso in stile americano. Solo il presidente Giuseppe Recchi ha fatto in tempo …" categories="Lobby" tags="Consob;Marco Patuano;Pier Carlo Padoan;Piergiorgio Peluso;Silvio Berlusconi;Telecom" fingerprint="63f2964dcfacae79">
  <main><head rend="h1">Telecom, sponda Recchi-Renzi. E l’amministratore delegato Patuano fa buon viso a cattivo gioco</head><graphic src="https://st.ilfattoquotidiano.it/wp-content/uploads/2015/11/recchi-675.jpg"/><p>Ai piani alti di <hi rend="#b">Telecom Italia</hi> si respira un’aria pesante. “Né io, né il direttore finanziario – <hi rend="#b">Giorgio Peluso</hi> – abbiamo ancora incontrato i nuovi azionisti”, ammette davanti agli analisti l’amministratore delegato <ref target="http://www.ilfattoquotidiano.%20it/2014/06/16/telecom-dopo- generali-anche-mediobanca- chiede-luscita-da-telco/ 1028902/"> Marco Patuano, che sognava di fare di Telecom un’azienda ad azionariato diffuso in stile americano</ref>. Solo il presidente </p><p><hi rend="#b">Giuseppe Recchi</hi>ha fatto in tempo ad atterrare a Parigi per</p><p><ref target="http://www.ilfattoquotidiano.%20it/2015/10/29/telecom-italia- la-societa-della-rete-ora-e- terreno-di-battaglia-per-i- capitalisti-francesi-niel-in- campo-contro-bollore/2171842/">incontrare il nuovo potenziale socio</ref>, al rientro di un viaggio in Patagonia, per poi sbarcare a Roma e discutere del caso Telecom con il ministro dell’economia</p><hi rend="#b">Xavier Niel</hi><p><hi rend="#b">Pier Carlo Padoan</hi>. Che si tratti di un caso fortuito?</p><p><ref target="http://www.%20ilfattoquotidiano.it/2015/11/ 05/telecom-in-arrocco-contro- i-soci-francesi-azioni-di- risparmio-saranno-convertite- in-titoli-ordinari/2193454/">A giudicare da quanto accaduto nel cda che ha deciso la</ref>, si direbbe proprio di no. Secondo quanto riferito da</p><hi rend="#b">conversione</hi>delle<hi rend="#b">azioni di risparmio</hi>Telecom<p><hi rend="#i">Repubblica</hi>, la proposta è infatti stata un vero e proprio</p><p><hi rend="#b">blitz</hi>del presidente. Patuano non ne sapeva niente.</p><p>Agli occhi della comunità finanziaria, insomma, appare evidente che Recchi agisce ormai da solo e in palese allineamento con il governo di <hi rend="#b">Matteo Renzi</hi>. Del resto, come spiega l’ex presidente Telecom <hi rend="#b">Franco Debenedetti</hi> sul <hi rend="#i">Foglio</hi>, “l’iniziativa di Niel non sembra aver senso” “senza avere o contare di avere una sponda nel governo”. Recchi si sente così forte da promettere persino che “Telecom resterà italiana”. Ostenta sicurezza o si tratta solo di un <hi rend="#i">bluff</hi>? Per vedere le carte del presidente, non bisognerà attendere molto: il 15 dicembre si terrà l’assemblea straordinaria che dovrà dare il via libera alla conversione delle azioni di risparmio. In quella sede,<hi rend="#b"> Vincent Bolloré</hi> potrà dire la sua. Forte del suo 20%, il finanziere bretone potrebbe persino bloccare la conversione in assemblea evitando di diluirsi fino al 14 per cento. Fonti delle agenzie di stampa riferiscono però che Bolloré non avrebbe intenzione di mettersi di traverso. Ma sin d’ora è evidente che il suo eventuale assenso all’operazione testimonierebbe la volontà di seguire un disegno diverso che solo in pochi conoscono. Tanto più che se il finanziere bretone avesse in tasca anche azioni di risparmio e decidesse di convertirle, secondo il Testo unico della finanza, non sarebbe obbligato a un’<hi rend="#b">offerta pubblica di acquisto</hi> neanche se superasse la soglia del 25 per cento. Un punto su cui solo la <hi rend="#b">Consob</hi> potrebbe intervenire.</p><p>Se le cose stanno in questi termini, non sorprenderebbe a breve un <hi rend="#b">ricambio ai vertici</hi> di Telecom già sorvegliati speciali dall’ingresso in scena di Bolloré di oltre un anno fa. Certo sul futuro del team di comando inciderà il definitivo assetto azionario dell’ex monopolista pubblico legato a doppio filo con il consolidamento delle telecomunicazioni e dei media in Europa. Niel è infatti entrato nella partita Telecom perché non vuole che la sua società di telecomunicazioni <hi rend="#b">Iliad</hi> resti fuori dai giochi europei a tutto vantaggio della diretta rivale <hi rend="#b">Orange</hi>. Bolloré ha, invece, intuito nell’investimento in Telecom un’opportunità irripetibile per ampliare il suo impero dei media europeo. Magari anche con il contributo di <hi rend="#b">Silvio Berlusconi</hi> e della sua <hi rend="#b">Mediaset</hi> i cui titoli, attendendo il riassetto Telecom, hanno guadagnato più del 70% nel giro di un anno. Che, in questo complesso scenario, Patuano abbia ancora una chance per trovare un alleato? Difficile a dirsi. Di certo il suo progetto di fare di Telecom una public company italiana ad azionariato diffuso sembra ormai tramontato.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>