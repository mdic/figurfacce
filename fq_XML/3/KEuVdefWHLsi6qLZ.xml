<doc sitename="Il Fatto Quotidiano" title="Carlo Ancelotti esonerato dal Real Madrid. Ora tornare al Milan non è follia - Il Fatto Quotidiano" author="F Q" date="2015-05-25" url="http://www.ilfattoquotidiano.it/2015/05/25/carlo-ancelotti-esonerato-dal-real-madrid-ora-tornare-al-milan-non-e-follia/1718517/" hostname="ilfattoquotidiano.it" description="La decima non è bastata. Perché se sei l’allenatore del Real Madrid non puoi concludere una stagione senza portare a casa almeno un trofeo di peso. Lo ha capito anche Carlo Ancelotti, che da oggi non è più l’allenatore dei Galacticos. La decisione gli è stata comunicata nel pomeriggio direttamente dal presidente Florentino Perez, che …" categories="Calcio" tags="Adriano Galliani;Carlo Ancelotti;Milan;Rafa Benitez;Real Madrid;Silvio Berlusconi" fingerprint="e42f5e085d592b50">
  <main>
    <head rend="h1">Carlo Ancelotti esonerato dal Real Madrid. Ora tornare al Milan non è follia</head>
    <graphic src="https://st.ilfattoquotidiano.it/wp-content/uploads/2015/03/ancelotti-contestato-675.jpg"/>
    <p>La <hi rend="#b"> decima</hi> non è bastata. Perché se sei l’allenatore del </p>
    <p><hi rend="#b">Real Madrid</hi>non puoi concludere una stagione senza portare a casa almeno un trofeo di peso. Lo ha capito anche</p>
    <p><hi rend="#b">Carlo Ancelotti</hi>, che da oggi non è più l’allenatore dei</p>
    <p><hi rend="#i">Galacticos</hi>. La decisione gli è stata comunicata nel pomeriggio direttamente dal presidente</p>
    <p><hi rend="#b">Florentino Perez</hi>, che poi in conferenza stampa ha spiegato i motivi del divorzio. Puntando, neanche a dirlo sulla fame di vittoria ‘a prescindere’ della</p>
    <p><hi rend="#b">Casa Blanca</hi>.</p>
    <p>Fatale per il tecnico italiano il secondo posto in campionato e l’eliminazione contro la <hi rend="#b">Juve</hi> in <hi rend="#b">Europa</hi>. Risultati negativi che hanno fatto dimenticare la vittoria della decima <hi rend="#b">Champions League</hi> messa a segno l’anno scorso. L’ex tecnico di Milan, <hi rend="#b">Chelsea</hi> e <hi rend="#b">Paris Saint Germain</hi> aveva ancora un anno di contratto. “Il Consiglio ha preso la decisione di sollevare Carlo Ancelotti dal suo incarico di <hi rend="#b">allenatore</hi> del Real Madrid” ha detto Perez in una conferenza stampa allo stadio<hi rend="#b"> Santiago Bernabeu</hi>. “Era una decisione molto difficile da prendere; le esigenze di questo club sono il massimo perché il <hi rend="#b">Madrid</hi> vuole sempre vincere” ha aggiunto il presidente, secondo cui “l’affetto che i giocatori e i tifosi hanno per Carlo è lo stesso che io stesso ho per lui”. “Che cosa ha fatto Ancelotti di <hi rend="#b">sbagliato</hi>? Non lo so. Le aspettative qui al Real Madrid sono molto alte” ha ribadito Perez, a conferma del fatto che alla guida del club più importante al mondo<hi rend="#b"> arrivare secondi</hi> non basta.</p>
    <p>Molto più abbottonato Perez quando si è trattato di parlare di futuro. “Crediamo che sia il momento giusto per dare un<hi rend="#b"> nuovo impulso</hi> che ci consentirà di vincere più titoli e raggiungere il nostro livello competitivo ottimale in una nuova fase” ha spiegato, non facendo nessun nome. Il <hi rend="#b">toto-panchina</hi>, ovviamente, è già in fase avanzata. In pole position secondo la stampa spagnola c’è l’ex tecnico di Liverpool e Chelsea <hi rend="#b">Rafa Benitez</hi>. L’allenatore spagnolo è in scadenza di contratto con il <hi rend="#b">Napoli</hi> e non dovrebbe rinnovare. Altri allenatori avvicinati al Real sono il tedesco <hi rend="#b">Juergen Klopp</hi>, che ha lasciato il Borussia Dortmund, l’ex giocatore del Real <hi rend="#b">Michel</hi> che attualmente guida l’Olympiakos in Grecia. Non è da escludere anche una promozione di <hi rend="#b">Zinedine Zidane</hi> dalla squadra B del Real Madrid o un tentativo per <hi rend="#b">Unai Emery</hi> del Siviglia. Per Ancelotti, invece, potrebbero aprirsi le porte di un clamoroso ritorno al <hi rend="#b">Milan</hi>. Il tecnico nei giorni scorsi ha però smentito questa eventualità, spiegando che in caso di esonero si sarebbe preso un <hi rend="#b">anno sabbatico</hi>. A Madrid da questa mattina c’è però l’ad rossonero<hi rend="#b"> Adriano Galliani</hi> pronto a sottoporre ad Ancelotti il progetto di rilancio del club da parte del presidente Berlusconi. “Porterò con me i ricordi di due anni fantastici con il Real Madrid. Grazie a questa società, a questi tifosi e ai miei giocatori <hi rend="#i"> #HalaMadrid</hi>” è stata invece la reazione pubblica (su </p>
    <p>
      <hi rend="#i">) del mister di Reggiolo. E i tifosi del Milan da oggi possono sognare.<hi rend="#b">Twitter</hi></hi>
    </p>
    <p><hi rend="#b">Silvio Berlusconi</hi>permettendo.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>