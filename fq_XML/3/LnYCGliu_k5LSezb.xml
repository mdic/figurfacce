<doc sitename="Il Fatto Quotidiano" title="Mediaset a picco in Borsa dopo i dati sugli abbonamenti Premium: la Champions League non tira come dovrebbe - Il Fatto Quotidiano" author="F Q" date="2015-10-09" url="http://www.ilfattoquotidiano.it/2015/10/09/mediaset-a-picco-in-borsa-dopo-i-dati-sugli-abbonamenti-premium-la-champions-non-tira-come-dovrebbe/2113217/" hostname="ilfattoquotidiano.it" description="Mediaset rende noti i dati sui nuovi abbonamenti alla piattaforma Premium e il titolo di Cologno Monzese sprofonda in Borsa, con una perdita di oltre il 4 per cento che ne ha fatto la maglia nera Piazza Affari in un venerdì di cielo più che sereno. Un tonfo che riflette la delusione dei mercati sulla crescita …" categories="Calcio" tags="Champions League;Mediaset;Mediaset Premium;Silvio Berlusconi;Sky" fingerprint="ef28134df0eeef61">
  <main>
    <head rend="h1">Mediaset a picco in Borsa dopo i dati sugli abbonamenti Premium: la Champions League non tira come dovrebbe</head>
    <graphic src="https://st.ilfattoquotidiano.it/wp-content/uploads/2015/10/Mediaset675.jpg"/>
    <p><ref target="http://www.ilfattoquotidiano.it/2015/10/09/mediaset-da-cologno-soddisfatti-del-rendimento-champions-nonostante-piazza-affari-nostro-e-piano-triennale/2113880/"> Mediaset rende noti i dati sui nuovi abbonamenti alla piattaforma Premium </ref>e il titolo di Cologno Monzese sprofonda in </p>
    <p><hi rend="#b">Borsa</hi>, con una perdita di oltre il 4 per cento che ne ha fatto la</p>
    <p><hi rend="#b">maglia nera</hi>Piazza Affari in un venerdì di cielo più che sereno. Un tonfo che riflette la</p>
    <p><hi rend="#b">delusione</hi>dei mercati sulla crescita delle sottoscrizioni nel terzo trimestre: 112mila unità, che portano il totale degli abbonati del</p>
    <p><hi rend="#b">Biscione</hi>a 1 milione e 815mila. Si tratta di numeri inferiori rispetto ai 130mila abbonati in più di cui hanno parlato alcuni organi di stampa nelle scorse settimane.</p>
    <p><hi rend="#b">Cologno Monzese</hi>, del resto, punta a una sostenuta crescita delle</p>
    <p><hi rend="#b">sottoscrizioni</hi>alla piattaforma Premium sotto la spinta dell’effetto dei diritti in esclusiva per la trasmissione della</p>
    <p><hi rend="#b">Champions League</hi>, per cui il gruppo ha investito oltre</p>
    <p><hi rend="#b">700 milioni</hi>di euro. Al di là dei numeri di venerdì, il Biscione ha confermato l’obiettivo (già reso noto) di 200mila nuovi</p>
    <p><hi rend="#b">abbonati</hi>da conseguire al termine del semestre luglio-dicembre 2015.</p>
    <p>Fino a fine anno, quindi, c’è ancora tempo per raggiungere il <hi rend="#b">traguardo </hi>e su questo ottimismo punta la nota stampa diramata da <hi rend="#b">Cologno Monzese</hi>, che parla di risultati positivi proprio perché “il dato del trimestre estivo va quindi ben oltre la metà del target finale”. Il punto, tuttavia, è un altro e l’andamento del titolo in <hi rend="#b">Borsa</hi> sembra confermarlo: gli <hi rend="#b">investitori</hi> non credono all’ottimismo di casa <hi rend="#b">Berlusconi</hi>, anche perché il picco degli abbonamenti in chiave <hi rend="#b">Champions</hi> era atteso proprio nel trimestre estivo, ovvero con l’inizio della massima competizione calcistica continentale per club. Non è un caso, in tal senso, che <hi rend="#b">Mediaset</hi> nella nota stampa diramata si sia affrettata a sottolineare come “il ritmo di <hi rend="#b">sottoscrizioni</hi>” sia confermato anche dai primi risultati del mese di ottobre. Ritmo positivo o negativo? Per il <hi rend="#b">Biscione</hi> positivo, per il mercato no, con una parte degli investitori che hanno letto i dati come un’implicita revisione al ribasso degli <hi rend="#b">obiettivi</hi>. La società della famiglia Berlusconi ha però precisato che il target dei 2 milioni di clienti indicati a fine luglio, contro gli 1,9 milioni di abbonati dichiarati oggi come obiettivo, comprendeva anche i diritti attivi delle<hi rend="#b"> carte prepagate</hi>, che generalmente Mediaset non inserisce nei dati su Premium perché molto volatili.</p>
    <p>In tal senso, il direttore finanziario di Mediaset<hi rend="#b"> Marco Giordani</hi> al<hi rend="#i"> Sole24Ore</hi> ha specificato il cambio di rotta nelle stime: “Non ho elementi per cambiare il nostro target per l’intero anno. Quindi i<hi rend="#b"> 2 milioni</hi> sono ancora il nostro obiettivo. Non possiamo cambiare <hi rend="#b">target</hi> ogni settimana, anche se (i dati) sono veramente buoni. Per quanto riguarda il <hi rend="#b">punto di partenza</hi> diciamo che luglio è 1,7. Da qui abbiamo cominciato. Come ho detto, non possiamo <hi rend="#b">commentare</hi> dopo solo poche settimane di campagna commerciale. Ma come ho detto, siamo piuttosto soddisfatti e in ogni caso in linea con l’<hi rend="#b">ambizioso target</hi> che abbiamo”. Diverso il parere, riferisce l’agenzia <hi rend="#i">Reuters</hi>, di <hi rend="#b">Banca Akros</hi>, secondo cui anche se “il management si dice soddisfatto dei risultati (<hi rend="#b">Premium</hi>) e fiducioso di raggiungere un totale di 200mila nuovi abbonati entro fine anno”, “a essere onesti, a maggio <hi rend="#b">Mediaset</hi> aveva previsto di superare i due milioni di <hi rend="#b">sottoscrittori</hi> da una base di partenza di 1,77 milioni. Di conseguenza il numero di 2 milioni potrebbe dimostrarsi <hi rend="#b">impegnativo</hi>“. E i mercati, dopo quanto accaduto nel giorno della presentazione dei dati, hanno confermato lo scetticismo.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>