<doc sitename="Il Fatto Quotidiano" title="Decadenza B, si discute ad agosto? No di Stefàno a richiesta M5S - Il Fatto Quotidiano" author="RQuotidiano" date="2013-08-11" url="http://www.ilfattoquotidiano.it/2013/08/11/decadenza-b-si-discute-ad-agosto-no-di-stefano-a-richiesta-m5s/682211/" hostname="ilfattoquotidiano.it" description="Le ferie agostane non placano il dibattito sulla decadenza di Silvio Berlusconi. La seduta della giunta per le elezioni ed immunità del Senato è stata convocata per il prossimo 9 settembre, come effetto della concessione del termine a difesa di venti giorni. Ma il Movimento 5 stelle vuole stringere i tempi. Il capogruppo in giunta, Michele …" categories="Politica" tags="Anna Maria Cancellieri;Antonio Esposito;Cassazione;Decadenza Berlusconi;Incandidabilità dei Condannati;Movimento 5 Stelle;PD;PDL;Renato Schifani;SEL;Silvio Berlusconi" fingerprint="6dab549cfb065835">
  <main><head rend="h1">Decadenza B, si discute ad agosto? No di Stefàno a richiesta M5S</head><graphic src="https://st.ilfattoquotidiano.it/wp-content/uploads/2013/08/berlusconicondannato_interna-nuova.jpg" alt="Silvio Berlusconi"/><p>Le ferie agostane non placano il dibattito sulla <hi rend="#b">decadenza</hi> di <hi rend="#b">Silvio Berlusconi</hi>. La seduta della giunta per le elezioni ed immunità del Senato è stata convocata per il prossimo 9 settembre, come effetto della <hi rend="#b">concessione</hi> del termine a <hi rend="#b">difesa</hi> di venti giorni. Ma il <hi rend="#b">Movimento 5 stelle</hi> vuole stringere i tempi. Il capogruppo in giunta, <hi rend="#b">Michele Giarrusso</hi>, ha infatti chiesto al presidente in quota Sel,<hi rend="#b"> Dario Stefàno</hi>, di anticipare, già ad agosto, la discussione della posizione dell’ex premier. “La giunta ha concesso a Berlusconi un periodo di <hi rend="#b">pausa</hi> per preparare la sua difesa, non per <hi rend="#b">sfasciare</hi> il Paese”, spiega Giarrusso. “Se questa è la sua <hi rend="#b">strategia</hi>, anche noi cambiamo la nostra”. Ipotesi subito scartata da Stéfano che ha ribadito come all’unanimità la giunta abbia deciso di riunirsi il 9 settembre prossimo: “La vicenda Esposito e quella della decadenza da senatore di Berlusconi sono due vicende distinte. Ciò che accadrà al Csm non interesserà <hi rend="#b">l’attività della giunta</hi> ne può modificare gli atti in nostro possesso come la sentenza della Corte Costituzionale che ci ha indicato la strada della incandidabilità e dell’eventuale decadenza “.</p><p>A scatenare la reazione del M5s sono state le ultime iniziative del Pdl: l’<hi rend="#b">accerchiamento</hi> nei confronti del giudice della Cassazione <hi rend="#b">Antonio Esposito</hi>, sulla cui intervista al Mattino si stanno muovendo parallelamente sia il Ministero della Giustizia (<ref target="http://www.ilfattoquotidiano.it/2013/08/09/esposito-cancellieri-da-mandato-allispettore-del-ministero-di-approfondire/681430/">con il Guardasigilli, Anna Maria Cancellieri, che ha dato mandato di ‘approfondire’ il caso</ref>), sia il </p><p><hi rend="#b">Csm</hi>(</p><p><ref target="http://www.ilfattoquotidiano.it/2013/08/08/giudice-esposito-csm-convocato-durgenza-per-discutere-caso-dopo-lintervista-al-mattino/680193/">sulla pratica c’è stata un’accelerazione e verrà discussa nei prossimi giorni</ref>). Ma anche la “melina” sulla</p><p><hi rend="#b">decadenza</hi>. E non da ultimo</p><p><ref target="http://www.ilfattoquotidiano.it/2013/08/09/imu-berlusconi-via-subito-base-dell-accordo-epifani-sbaglia/681063/">l’attacco diretto sul tema dell’</ref>. Il timore è che il Popolo delle Libertà punti a</p><hi rend="#b">Imu</hi>, che comincia ad aprire le prime crepe in maggioranza<p><hi rend="#b">dilatare</hi>al massimo i tempi della procedura di</p><p><hi rend="#b">espulsione</hi>e interrompere prima la</p><p><hi rend="#b">legislatura</hi>, così da potersi ripresentare alle urne lasciando Berlusconi sulla sua poltrona di</p><p><hi rend="#b">senatore</hi>(a cui però, a rigor di legge, l’ex premier non potrebbe essere in ogni caso</p><p><hi rend="#b">ricandidabile</hi>).</p><p>Il <hi rend="#b">sospetto</hi>, però, è bastato ad indurre il Movimento 5 stelle a passare al <hi rend="#b">contrattacco</hi>. Spiega Giarrusso: “I venti giorni, a partire dall’8 agosto, scadono il 28. Quindi noi, dal giorno dopo, chiederemo che si tenga <hi rend="#b">subito</hi> la seduta, e che all’indomani sia convocata subito l’aula”. Per il momento, però, il <hi rend="#b">presidente</hi> di giunta Stefàno si mantiene <hi rend="#b">prudente</hi>: “Non dobbiamo mai dimenticarci che siamo un organismo para <hi rend="#b">giudiziario</hi>, non politico, quindi dobbiamo rispettare la legge, noi per primi. I venti giorni per il diritto alla difesa sono <hi rend="#b">obbligatori</hi>, a Berlusconi non potevamo negarli. Il calendario rispetta la <hi rend="#b">procedura</hi>, in cui ai venti giorni si aggiunge qualche ora al relatore <hi rend="#b">Augello</hi> per studiare anche la<hi rend="#b"> memoria difensiva</hi> che Berlusconi presenterà”.</p><p>La questione, comunque, pare solo <hi rend="#b">rimandata</hi> di poche ore. Non resta che attendere: fine agosto, probabilmente inizio settembre. Poi il dibattito sulla decadenza di <hi rend="#b">Silvio Berlusconi</hi> s’infiammerà. A metterà a dura prova la tenuta del <hi rend="#b">governo</hi>. L’ultimo monito in ordine di tempo al Partito Democratico arriva dall’ex presidente del Senato, <hi rend="#b">Renato Schifani</hi>, dalle pagine del Corriere della Sera: “Temo che il <hi rend="#b">Pd</hi> non abbia valutato a fondo le <hi rend="#b">conseguenze</hi> di questa sua <hi rend="#b">intransigenza</hi>”, avverte. Un’allusione, neanche troppo velata, alla ricaduta politica del tira e molla su <hi rend="#b">Berlusconi</hi>. Appunto.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>