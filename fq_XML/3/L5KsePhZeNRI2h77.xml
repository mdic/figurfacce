<doc sitename="Il Fatto Quotidiano" title="Ruby, Servizio Pubblico record con &quot;L'età dell'innocenza 2&quot;. Stasera replica - Il Fatto Quotidiano" author="RQuotidiano" date="2013-06-28" url="http://www.ilfattoquotidiano.it/2013/06/28/ruby-servizio-pubblico-record-con-leta-dellinnocenza-2-stasera-replica/640823/" hostname="ilfattoquotidiano.it" description="Servizio Pubblico record. In prime time giovedì 27 giugno “L’eta’ dell’innocenza 2“, lo spazio di approfondimento del programma di Michele Santoro, ha realizzato il 5,94% di share medio con oltre 1,4 milioni di telespettatori (1.418.387) e oltre 6,8 milioni di contatti (6.808.906). Il programma, che ha toccato un picco di oltre 2,2 milioni di telespettatori …" categories="Media" tags="Caso Ruby;Michele Santoro;Processo Ruby;Ruby;Servizio Pubblico;Silvio Berlusconi" fingerprint="cdec260bc443e41d">
  <main>
    <head rend="h1">Ruby, Servizio Pubblico record con “L’età dell’innocenza 2”. Stasera replica</head>
    <graphic src="https://st.ilfattoquotidiano.it/wp-content/uploads/2013/04/santoro-servizio-pubblico-interna.jpg" alt="Michele Santoro - Servizio Pubblico"/>
    <p><hi rend="#b">Servizio Pubblico</hi> record. In prime time giovedì 27 giugno “<hi rend="#b">L’eta’ dell’innocenza 2</hi>“, lo spazio di approfondimento del programma di <hi rend="#b">Michele Santoro,</hi> ha realizzato il <hi rend="#b">5,94% di share medio</hi> con oltre 1,4 milioni di telespettatori (1.418.387) e oltre 6,8 milioni di contatti (6.808.906). Il programma, che ha toccato un picco di oltre 2,2 milioni di telespettatori pari all’11,28% di share (alle 00:02), è stato il terzo programma più visto della serata. Un record se si considera che Italia-Spagna su Rai 1 è stata seguita da una media di 12 milioni 479 mila spettatori pari ad uno share del 47,55%. </p>
    <p>Stasera quindi si replica alle 22.30 su La7. Partendo dalla sentenza di primo grado del cosiddetto “<hi rend="#b">Processo Ruby</hi>”, che ha visto il <ref target="http://www.ilfattoquotidiano.it/2013/06/24/sentenza-ruby-berlusconi-condannato-a-7-anni/634261/">Cavaliere condannato a sette anni di reclusione</ref>, uno in più di quanto chiesto dall’accusa, più l’interdizione perpetua dai pubblici uffici, per prostituzione minorile e concussione, lo speciale ha ripercorso tutte le tappe dello scandalo che ha coinvolto fino alla condanna l’ex premier <hi rend="#b">Silvio Berlusconi</hi>, avvalendosi anche di ricostruzioni a fumetti e fiction che si intrecciano con interviste esclusive, da <hi rend="#b">Noemi Letizia</hi>, <hi rend="#b">Patrizia D’Addario</hi> fino a <hi rend="#b">Ruby</hi>. </p>
    <p>Lo speciale a cura di <hi rend="#b">Sandro Ruotolo</hi>, <hi rend="#b">Maddalena Oliva</hi> e <hi rend="#b">Alessandro Renna</hi> ha raccontato e racconterà anche stasera le storie e le voci dei protagonisti della vicenda. Dalla telefonata alla Questura di Milano, nel maggio 2010, perché l’allora minorenne <ref target="http://www.ilfattoquotidiano.it/2012/02/17/ruby-agente-aula-rilasciata-senza-documenti-pressioni-palazzo-chigi/191936/"> Karima el Mahroug, fermata per un furto e presentata come la nipote di Moubarak</ref>, venisse rilasciata, ai racconti dei </p>
    <p><ref target="http://www.ilfattoquotidiano.it/2012/04/20/processo-ruby-dirigente-della-questura-sapevo-nipote-mubarak-feci-nulla/205916/">festini nella</ref>fatto dai numerosi testimoni ascoltati durante il processo,</p>
    <hi rend="#b">villa di Arcore</hi>
    <p><ref target="http://www.ilfattoquotidiano.it/2013/05/13/processo-ruby-pm-boccassini-sei-anni-e-interdizione-perpetua-a-berlusconi/592112/">fino alla richiesta di condanna da parte del pm Ilda Boccassini al termine della requisitoria</ref>, di sei anni di reclusione più l’interdizione perpetua dai pubblici uffici.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>