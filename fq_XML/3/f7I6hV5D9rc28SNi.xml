<doc sitename="Il Fatto Quotidiano" title="Milan, &quot;Silvio Berlusconi tratta la vendita direttamente con il presidente cinese&quot; - Il Fatto Quotidiano" author="Andrea Tundo" date="2015-05-12" url="http://www.ilfattoquotidiano.it/2015/05/12/milan-silvio-berlusconi-tratta-la-vendita-direttamente-con-il-presidente-cinese/1675177/" hostname="ilfattoquotidiano.it" description="La cessione del Milan assomiglia a un incontro bilaterale di qualche anno. E dentro ci finiscono anche le reti televisive. E così Silvio Berlusconi si accomoda al tavolo con il Partito comunista cinese. Strano ma vero, secondo quanto riportato oggi da La Gazzetta dello Sport: la trattativa per il passaggio di proprietà del club rossonero …" categories="Calcio" tags="Bee Taechaubol;La Gazzetta dello Sport;Milan;Partito Comunista Cinese;Serie A;Silvio Berlusconi;Xi Jinping" fingerprint="69e9162bf13a4e39">
  <main><head rend="h1">Milan, “Silvio Berlusconi tratta la vendita direttamente con il presidente cinese”</head><graphic src="https://st.ilfattoquotidiano.it/wp-content/uploads/2015/05/Xi-Jinping-berlusconi-675.jpg"/><p>La cessione del <hi rend="#b">Milan</hi> assomiglia a un incontro bilaterale di qualche anno. E dentro ci finiscono anche le <hi rend="#b">reti televisive</hi>. E così <hi rend="#b">Silvio Berlusconi</hi> si accomoda al tavolo con il <hi rend="#b">Partito comunista cinese</hi>. Strano ma vero, secondo quanto riportato oggi da <hi rend="#i"> La Gazzetta dello Sport</hi>: la trattativa per il passaggio di proprietà del</p><p><hi rend="#b">club rossonero</hi>vedrebbe impegnato direttamente il presidente cinese</p><p><hi rend="#b">Xi Jinping</hi>, grande appassionato di calcio e simpatizzante del</p><p><hi rend="#b">Diavolo</hi>. Così se una volta Berlusconi parlava con i tanto odiati comunisti da primo ministro, ora lo fa in veste di</p><p><hi rend="#b">imprenditore</hi>privato, pensando al Milan. E non solo. Perché secondo il</p><p><hi rend="#b">quotidiano sportivo</hi>il discorso sarebbe più ampio e coinvolgerebbe anche la ricerca di un partner per</p><p><hi rend="#b">Mediaset</hi>con la possibilità di entrare, attraverso</p><p><hi rend="#b">Fininvest</hi>, nel</p><p><hi rend="#b">mercato televisivo orientale</hi>dalla porta principale. Una seconda avventura dopo quella non proprio fortunata (e affatto redditizia) con il canale sportivo</p><p><hi rend="#b">Cspn</hi>.</p><p><ref target="http://www.ilfattoquotidiano.it/2015/05/03/milan-la-partita-doppia-di-berlusconi-tratta-con-il-thai-bee-e-chiama-il-cinese-lee/1647912/">Il ponte tra Pechino e Arcore sarebbe donna misteriosa che B. ha incontrato il giorno dopo i saluti con Bee Taechaubol</ref>, e che ora ha un nome. Si chiama </p><p><hi rend="#b">Wang Xingxian</hi>ed è la direttrice della commissione</p><p><hi rend="#i">The power of dream, come with love</hi>dell’organismo</p><p><hi rend="#b">Apecf</hi>,</p><p><hi rend="#i">Asia Pacific Exchange and Cooperation Foundation</hi>, il consorzio d’imprese che</p><p><hi rend="#b">Pechino</hi>ha messo insieme per investire in</p><p><hi rend="#b">Europa</hi>. Non una semplice emissaria di</p><p><hi rend="#b">Richard Lee</hi>, a capo della cordata cinese, ma una donna di fiducia del governo. A conferma di quanto la Cina sia coinvolta nell’operazione negli scorsi giorni sono apparsi anche due fotomontaggi che ritraevano uno dei pezzi grossi del Partito e</p><p><hi rend="#b">Wang Jianlin</hi>, il numero uno di</p><p><hi rend="#b">Wanda Group</hi>già attivo nel calcio europeo con una quota di minoranza dell’</p><p><hi rend="#b">Atletico Madrid</hi>e con l’acquisto di</p><p><hi rend="#b">Infront</hi>, con alle spalle lo stemma del Milan e inequivocabili richiami alla</p><p><hi rend="#b">trattativa</hi>. Una notizia sulla quale nel giro di qualche ora sarebbe calata la</p><p><hi rend="#b">mannaia</hi>della</p><p><hi rend="#b">censura</hi>che ha comportato la rimozione dal web dei due</p><p><hi rend="#b">fotomontaggi</hi>.</p><p>Berlusconi tratta, dunque. E le <hi rend="#b">garanzie</hi>, visto il calibro della controparte, sono sufficienti. Ma la svolta è lontana. Difficile che arrivino novità prima di giugno e la convinzione dell’<hi rend="#b">ex cavaliere</hi> resta che vendere il <hi rend="#b">Milan</hi> tutto e subito sarebbe un errore perché rimarrebbe la macchia di tre stagioni di basso profilo. <ref target="http://www.ilfattoquotidiano.it/2015/05/09/milan-roma-2-1-la-mano-del-diavolo-sulle-aspirazioni-champions-di-tottico/1668463/">Sabato, all’emittente ligure TeleNord, B. ha detto che il club è anche una questione di cuore e lo cederà solo se convinto fino in fondo che chi compra possa garantire investimenti in grado di riportarlo ai vertici del club europeo</ref>. Di certo i </p><p><hi rend="#b">cinesi</hi>fanno sul serio.</p><p><hi rend="#b">Pechino</hi>vede nel calcio un volano importante per affermare la propria</p><p><hi rend="#b">leadership</hi>mondiale e l’interessamento a un</p><p><hi rend="#b">brand internazionale</hi>come il Milan farebbe parte di una strategia molto più ampia per incamerare consenso e</p><p><hi rend="#b">know-how</hi>da trasferire sui campi asiatici.</p><p>La partita più importante si gioca ora con <hi rend="#b">Berlusconi</hi>, l’unico in grado di dire sì o no. L’offerta si aggira attorno ai <hi rend="#b">600 milioni</hi> per il 51%. Restano da capire i tempi, perché l’ingresso potrebbe essere <hi rend="#b">graduale</hi>: il 30 per cento subito per poi salire fino al controllo della <hi rend="#b">maggioranza</hi> nel giro di due, tre anni. <ref target="http://www.ilfattoquotidiano.it/2015/05/04/milan-il-vero-obiettivo-di-berlusconi-farsi-un-grande-diavolo-con-i-soldi-asiatici/1649905/">Per permettere a Berlusconi di lasciare il Milan in buone mani e uscire di scena con la squadra al livello delle migliori almeno in Italia.</ref> Un ribaltone silenzioso, quello dei cinesi, </p><p><ref target="http://www.ilfattoquotidiano.it/2015/04/29/milan-oggi-mr-bee-incontra-berlusconi-lofferta-500-milioni-per-il-51-del-club/1635601/">mentre la pista che porta al broker</ref>– quanto meno mediaticamente – congelata. Ieri</p><hi rend="#b">Bee Teachaubol</hi>appare<p><hi rend="#b">Doyen Sports</hi>, il fondo tpo che farebbe da advisor sul mercato per Mr Bee, si è augurata una conclusione positiva della trattativa. Ma da quando il</p><p><hi rend="#b">thailandese</hi>è apparso sulla scena non lo si era mai visto così lontano da</p><p><hi rend="#b">Berlusconi</hi>, irritato dalla sua</p><p><hi rend="#b">sovraesposizione</hi>mediatica e ben predisposto verso i cinesi. Del resto lo aveva promesso a</p><p><hi rend="#b">Jinping</hi>nel 2009: “Se mai venderò il Milan, sarai il primo a saperlo”.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>