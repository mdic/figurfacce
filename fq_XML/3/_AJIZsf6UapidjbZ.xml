<doc sitename="Il Fatto Quotidiano" title="Mentana: &quot;L'omelia ai funerali di Berlusconi? Molto forte, in parte laica. Ma non apprezzata da tutti, qualcuno era sconcertato&quot; - Il Fatto Quotidiano" author="F Q" date="2023-06-15" url="https://www.ilfattoquotidiano.it/2023/06/15/mentana-lomelia-ai-funerali-di-berlusconi-molto-forte-in-parte-laica-ma-non-apprezzata-da-tutti-qualcuno-era-sconcertato/7194848/" hostname="ilfattoquotidiano.it" description="L'omelia per Berlusconi? Ecco il parere di Mentana, presente ai funerali - Video" categories="La7" tags="Enrico Mentana;La7;Silvio Berlusconi" fingerprint="adc55713f68ee0f5">
  <main>
    <div>
      <p>Roma, 5 mag. (Adnkronos) - "Ciò che sta accadendo a Gaza non è solo una tragedia umanitaria: è un disegno criminale, sistematico, di deportazione del popolo palestinese e di occupazione totale dei suoi territori. È tempo che la comunità internazionale, e l’Italia con essa, smetta di girarsi dall’altra parte e agisca concretamente per fermare questo massacro”. Lo dichiara Annalisa Corrado, componente della segreteria nazionale Pd ed europarlamentare.</p>
      <p>“La carneficina in corso, le distruzioni, l’impedimento all’ingresso degli aiuti umanitari, il bombardamento di ospedali e scuole, fino al presunto attacco a una nave maltese che - in acque internazionali - trasportava aiuti umanitari diretti a Gaza: queste atrocità non possono più essere tollerate. È in gioco la nostra umanità, oltre che la credibilità delle nostre istituzioni democratiche. È gravissimo che il governo resti in silenzio, o – peggio ancora – continui a coprire chi dovrebbe essere chiamato a rispondere dei propri crimini davanti alla Corte Penale Internazionale".</p>
      <p>"Il governo Meloni chiude gli occhi, per codardia o per convenienza. Noi chiediamo un cessate il fuoco immediato, l’ingresso degli aiuti umanitari, l’embargo sulle armi, la sospensione dell’accordo UE-Israele e il riconoscimento dello Stato di Palestina. Dobbiamo scegliere - conclude Corrado - da che parte stare: noi scegliamo quella dei diritti umani”.</p>
    </div>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>