<doc sitename="Il Fatto Quotidiano" title="Paolo Maldini in polemica con il Milan: &quot;Galliani è carente su questioni di calcio. Dovrebbe essere affiancato&quot; - Il Fatto Quotidiano" author="F Q" date="2015-12-05" url="http://www.ilfattoquotidiano.it/2015/12/05/paolo-maldini-in-polemica-con-il-milan-galliani-e-carente-su-questioni-di-calcio-dovrebbe-essere-affiancato/2281426/" hostname="ilfattoquotidiano.it" description="Un amore durato 25 anni, ma quando è finito ognuno è andato per la sua strada: Paolo Maldini da una parte, il Milan dall’altra. Lo storico capitano è tornato a parlare del club rossonero e non ha usato diplomazia nell’esprimere un parere sui vertici: “Considero Galliani un grandissimo dirigente ma probabilmente è un po’ carente …" categories="Calcio" tags="Fifa;Milan;Paolo Maldini;Silvio Berlusconi" fingerprint="e3e936ea55d88231">
  <main><head rend="h1">Paolo Maldini in polemica con il Milan: “Galliani è carente su questioni di calcio. Dovrebbe essere affiancato”</head><graphic src="https://st.ilfattoquotidiano.it/wp-content/uploads/2015/12/maldini-2-1-675.png"/><p>Un amore durato <hi rend="#b">25 anni</hi>, ma quando è finito ognuno è andato per la sua strada: <hi rend="#b">Paolo Maldini</hi> da una parte, il<hi rend="#b"> Milan</hi> dall’altra. Lo storico capitano è tornato a parlare del club rossonero e non ha usato diplomazia nell’esprimere un parere sui vertici: “Considero <hi rend="#b">Galliani</hi> un grandissimo dirigente ma probabilmente è un po’ <hi rend="#b">carente</hi> nella zona <hi rend="#b">calcistica</hi>: nel decidere e nel valutare i giocatori. Lì dovrebbe essere<hi rend="#b"> affiancato</hi>“, ha affermato nell’intervista concessa ai “Signori del Calcio” di <hi rend="#i">Sky Sport</hi>. Secondo Maldini l’ad è uno dei principali <hi rend="#b">problemi</hi> del Milan: “Se vuoi tornare a essere grande ci vuole un percorso, ci vogliono delle <hi rend="#b">idee</hi>. Ci vuole gente che sappia di calcio e in questo momento al Milan è quello che manca”.</p><p>L’ex difensore ha voluto spiegare come mai dopo l’addio al<hi rend="#b"> calcio giocato</hi>, il rapporto con il Milan si è interrotto bruscamente: “Il presidente <hi rend="#b">Berlusconi</hi> ha fatto altre scelte. L’ho visto in occasione della mia <hi rend="#b">ultima partita</hi>, è da allora che non lo sento”. Era il 24 maggio 2009, quel giorno fu evidente che Maldini non era amato da tutto l’ambiente: la <hi rend="#b">curva Sud</hi> espose degli striscioni polemici contro di lui e durante il giro di campo cantò dei cori a favore di <hi rend="#b">Franco Baresi</hi>, l’altro storico capitano milanista. Da allora la situazione non è cambiata, né con gli ultras né con Berlusconi: “Non mi sono mai sentito così vicino al rientro in<hi rend="#b"> società</hi>. So benissimo che è lui la persona che decide, e non avendolo mai sentito negli ultimi sei anni…”. Poi ha aggiunto: “Io ho la mia vita e sto bene così. Ma spesso mi chiamano. Mi hanno chiamato <hi rend="#b">Leonardo</hi>, poi <hi rend="#b">Allegri</hi>, <hi rend="#b">Seedorf</hi> e infine <hi rend="#b">Barbara Berlusconi</hi>. <ref target="http://www.ilfattoquotidiano.it/2013/11/29/milan-dimissioni-galliani-guerra-di-potere-tra-calcio-e-politica-nella-casa-del-diavolo/795498/">Loro mi coinvolgono, ma ogni volta dico la stessa cosa</ref>: se posso ridare qualcosa a una società che mi ha dato tanto, lo faccio volentieri. Ma voglio decidere con la mia testa. E questa sembra una cosa complicata o che possa creare<hi rend="#b"> scompiglio</hi>“.</p><p>Maldini e il Milan rimangono quindi due mondi distanti e lui non lo nasconde: “E’ vero che sono nato nel Milan ma la cosa più importante che sono riuscito a raggiungere nella mia vita è l’<hi rend="#b">indipendenza</hi> di<hi rend="#b"> pensiero</hi>. So benissimo che è molto più facile dire alle persone a cui vuoi bene che sono brave e belle, ma è molto più utile dire le cose come stanno. La mia posizione <hi rend="#b">critica</hi> nei confronti del Milan è solamente un<hi rend="#b"> atto d’amore</hi> perché verso questa società provo ancora molto amore”. L’ex bandiera rossonera ha poi concluso esprimendo il suo parere sull’attuale <ref target="http://www.ilfattoquotidiano.it/2015/06/04/sinisa-mihajlovich-verso-il-milan-attesa-per-lannuncio-dellex-tecnico-sampdoria/1746113/">allenatore del Milan, Sinisa Mihajlovic</ref>: “Non è facile arrivare in una squadra come il Milan, con un passato così glorioso. Milanello, </p><p><hi rend="#b">San Siro</hi>, il Milan, pesano. Per i giocatori, per gli allenatori, per tutti. Non condividevo l’idea di prendere due</p><p><hi rend="#b">esordienti</hi>in un momento delicato come quello degli anni scorsi. Trovo siano state scelte azzardate. Anche se poi Seedorf ebbe dei risultati incredibili. Però c’è bisogno di un elemento di</p><p><hi rend="#b">rottura</hi>. E Mihajlovic lo è”. E se il ritorno in rossonero appare impossibile, Maldini ha confessato di star pensando a suo coinvolgimento nel governo del calcio mondiale, la</p><p><hi rend="#b">Fifa</hi>: “</p><p><ref target="http://www.ilfattoquotidiano.it/2015/10/26/fifa-per-la-presidenza-la-uefa-candida-gianni-infantino-braccio-destro-di-platini/2162104/">. Vorrebbe coinvolgere diversi ex calciatori. Vedremo. Ma non mi candiderei mai da solo”.</ref></p><hi rend="#b">Infantino</hi>ha chiesto il mio appoggio</main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>