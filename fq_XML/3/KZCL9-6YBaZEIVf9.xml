<doc sitename="Il Fatto Quotidiano" title="Editoria in crisi, tra aiuti pubblici e tagli all’occupazione: dopo il caso Mondadori, pioggia di interrogazioni in Parlamento - Il Fatto Quotidiano" author="F Q" date="2015-11-23" url="http://www.ilfattoquotidiano.it/2015/11/23/editoria-in-crisi-tra-aiuti-pubblici-e-tagli-alloccupazione-dopo-il-caso-mondadori-pioggia-di-interrogazioni-in-parlamento/2244007/" hostname="ilfattoquotidiano.it" description="Mondadori diventa un caso politico. Ed è in buona compagnia. Dopo la decisione dell’editrice della famiglia Berlusconi di chiudere la redazione romana dei settimanali “Panorama”, “Chi” e “Sorrisi e Canzoni”, trasferendo parte dei giornalisti a Milano e trasformando gli altri (che resteranno invece nella Capitale) in “smart workers”, cioè lavoratori senza sede fissa, in Parlamento …" categories="Palazzi &amp; Potere" tags="Federica Guidi;Giornalismo;Giuliano Poletti;Il Tempo;Matteo Renzi;Mondadori;Movimento 5 Stelle;Silvio Berlusconi" fingerprint="adee6e3fe84a402d">
  <main>
    <head rend="h1">Editoria in crisi, tra aiuti pubblici e tagli all’occupazione: dopo il caso Mondadori, pioggia di interrogazioni in Parlamento</head>
    <graphic src="https://st.ilfattoquotidiano.it/wp-content/uploads/2015/08/stampa-675.jpg"/>
    <p><hi rend="#b">Mondadori</hi> diventa un <hi rend="#b">caso politico</hi>. Ed è in buona compagnia. Dopo la decisione dell’editrice della famiglia Berlusconi di <ref target="http://www.ilfattoquotidiano.it/2015/10/29/mondadori-settimanali-in-crisi-panorama-chiude-la-redazione-romana/2172103/"> chiudere la redazione romana dei settimanali “Panorama”, “Chi” e “Sorrisi e Canzoni”</ref>, trasferendo parte dei giornalisti a Milano e trasformando gli altri (che resteranno invece nella Capitale) in</p>
    <p><hi rend="#b">“smart workers”,</hi>, in Parlamento piovono</p>
    <ref target="http://www.ilfattoquotidiano.it/2015/11/04/vertenza-panorama-mondadori-punta-sullo-smart-working-fatto-senza-precedenti/2188039/">cioè lavoratori senza sede fissa</ref>
    <p><hi rend="#b">interrogazioni</hi>. Che accendono i riflettori anche sulla vicenda dell’agenzia di stampa ‘</p>
    <p><hi rend="#b">Il Velino</hi>’ e la situazione del ‘</p>
    <p><hi rend="#b">Corriere di Maremma</hi>’ della</p>
    <p><hi rend="#b">famiglia Angelucci</hi>. Dopo quella del dem</p>
    <p><hi rend="#b">Michele Anzaldi</hi>alla Camera, seguito a ruota al Senato dai colleghi</p>
    <p><hi rend="#b">Aldo Di Biagio</hi>di Alleanza popolare e</p>
    <p><hi rend="#b">Francesco Scalia</hi>del Partito democratico, ora è la volta di</p>
    <p><hi rend="#b">Donatella Agostinelli</hi>del Movimento 5 Stelle che, con un</p>
    <p><hi rend="#b">testo</hi>presentato in</p>
    <p><hi rend="#b">commissione Cultura di Montecitorio</hi>e firmato da</p>
    <p><hi rend="#b">tutti i componenti del M5S</hi>in seno all’organismo parlamentare, chiama in causa direttamente il presidente del Consiglio,</p>
    <p><hi rend="#b">Matteo Renzi</hi>, oltre ai ministri dello Sviluppo economico e del Lavoro,</p>
    <p><hi rend="#b">Federica Guidi</hi>e</p>
    <p><hi rend="#b">Giuliano Poletti</hi>. Un vero e proprio</p>
    <p><hi rend="#b">atto di accusa</hi>lanciato proprio nei giorni in cui</p>
    <p><hi rend="#b">la stessa commissione</hi>si sta occupando delle</p>
    <p><hi rend="#b">audizioni</hi>relative all’esame delle</p>
    <p><hi rend="#b">proposte di legge</hi>per l’istituzione del</p>
    <p><hi rend="#b">Fondo per il pluralismo e l’innovazione dell’informazione</hi>e, soprattutto, delle</p>
    <p><hi rend="#b">deleghe al governo</hi>per la definizione del</p>
    <p><hi rend="#b">sostegno pubblico all’editoria</hi>.</p>
    <p><hi rend="#b">SACRIFICI A SENSO UNICO</hi> – All’esecutivo i deputati del M5S chiedono di attivarsi in relazione ai “<hi rend="#b">processi di ristrutturazione</hi>” avviati non solo “dalla <hi rend="#b">Mondadori</hi>”, ma anche “dalle altre case editrici”, per tutelare “i <hi rend="#b">diritti dei lavoratori</hi> coinvolti, riducendo al minimo i <hi rend="#b">costi sociali</hi>, tanto più in considerazione del fatto che le aziende interessate hanno ricevuto <hi rend="#b">cospicui finanziamenti pubblici</hi>”. La Agostinelli vuole anche sapere quali iniziative il governo intenda intraprendere per “<hi rend="#b">evitare che il risanamento</hi> dei conti aziendali ed operazioni espansive sul mercato dell’editoria abbiano come <hi rend="#b">contraltare il sacrificio” dei dipendenti</hi> (tra prepensionamenti, cassa integrazione e contratti di solidarietà), oltre ad “<hi rend="#b">ingenti ricadute sulle finanze statali e dell’Inpgi</hi>”, l’istituto di previdenza dei giornalisti. Richieste alle quali si aggiunge pure quella di chiarimenti, contenuta anche nelle tre interrogazioni che l’hanno preceduta, in relazione al ricorso da parte di Mondadori allo <hi rend="#b">smart working</hi>, “una figura <hi rend="#b">non ancora disciplinata</hi> nel nostro ordinamento” che, si legge nel testo di Anzaldi, “fa riferimento ad una <hi rend="#b">prestazione di lavoro subordinato</hi> che si svolge al di <hi rend="#b">fuori dei locali aziendali</hi> con un orario medio annuale inferiore senza l’obbligo di utilizzare una <hi rend="#b">postazione fissa</hi>”.</p>
    <p><hi rend="#b">CRISI A CATENA</hi> – Vicende che l’interrogazione della Agostinelli ricostruisce in <hi rend="#b">maniera dettagliata</hi>. A cominciare proprio dalla <hi rend="#b">Mondadori</hi>, i cui guai, secondo la parlamentare, iniziano nel 2009 con l’apertura del primo stato di crisi che porta all’attuazione di un “<hi rend="#b">piano di risanamento</hi> aziendale, in parte <hi rend="#b">finanziato dallo Stato</hi> nonostante i <hi rend="#b">bilanci fossero in utile</hi>, semplicemente a fronte di <hi rend="#b">previsioni negative</hi> per il futuro”. Un piano che non risolve la situazione e che non evita all’editrice della famiglia Berlusconi di dichiarare un secondo e, infine, un terzo stato di crisi. Fino alla chiusura della redazione romana dei tre periodici di punta. Eppure, il 10 novembre di quest’anno un articolo del <hi rend="#i">Fatto Quotidiano,</hi> citato nell’interrogazione, spiegava che “la <hi rend="#b">ristrutturazione del gruppo </hi>l’hanno in parte pagata i <hi rend="#b">contribuenti</hi> anche grazie a una <hi rend="#b">legge del 2010</hi>, che ha concesso <hi rend="#b">stati di crisi e prepensionamenti</hi> agli editori. A Palazzo Chigi c’era l’editore <hi rend="#b">Silvio Berlusconi</hi>. Di che cifre parliamo? I conti sono in una interrogazione al governo del deputato renziano Michele <hi rend="#b">Anzaldi</hi>: tra prepensionamenti, cassa integrazione e contratti di solidarietà 2013-2015 (rinnovati questa estate) fanno <hi rend="#b">un po’ meno di 15 milioni</hi> di euro, solo di utili”. Secondo la Agostinelli, aiuti di Stato che hanno permesso “a <hi rend="#b">Mondadori</hi> di tornare in utile, <hi rend="#b">nonostante i ricavi</hi> da vendite e da pubblicità fossero addirittura <hi rend="#b">in calo</hi>”. E “di <hi rend="#b">accedere al finanziamento da 127,5 milioni</hi> di euro per l’acquisto di <hi rend="#b">Rcs</hi> (<hi rend="#b">libri</hi>), così come dichiarato dallo stesso amministratore delegato in una intervista sul <hi rend="#b">Sole24Ore</hi>”.</p>
    <p><hi rend="#b">IN BUONA COMPAGNIA</hi> – Ma la Mondadori non è stata l’unica azienda a ristrutturare. La Agostinelli ricorda anche la “<hi rend="#b">vertenza</hi> che ha interessato la redazione dell’agenzia di stampa romana <hi rend="#b">il Velino</hi> che ha proclamato uno <hi rend="#b">sciopero di 5 giorni</hi> (dal 9 al 13 novembre), per protestare contro l’<hi rend="#b">attivazione unilaterale della cassa integrazione</hi>”. Inoltre, il 5 ottobre 2015 “è stato chiuso anche il <hi rend="#b">Corriere di Maremma</hi>, della <hi rend="#b">famiglia Angelucci</hi>, che ha determinato il collocamento in <hi rend="#b">cassa integrazione a zero ore </hi>i 5 giornalisti della redazione grossetana, con l’interruzione dei rapporti di lavoro per molti altri collaboratori della testata”. A fronte di <hi rend="#b">25 esuberi, poi ridotti a 18</hi>, “a rimetterci è stata soprattutto la <hi rend="#b">redazione grossetana, smantellata</hi> del tutto, mentre per altri giornalisti delle redazioni di <hi rend="#b">Siena</hi>,<hi rend="#b"> Arezzo</hi>,<hi rend="#b"> Grosseto</hi>,<hi rend="#b"> Viterbo </hi>e<hi rend="#b"> Rieti</hi> potrebbe esserci la possibilità dei <hi rend="#b">contratti di solidarietà</hi>”. Il tutto mentre “<hi rend="#b">il gruppo Tosinvest”</hi> degli Angelucci, accusa la deputata grillina, “sta trattando l’<hi rend="#b">acquisto del Tempo di Roma</hi>, dopo aver fatto al tribunale un’<hi rend="#b">offerta da 13 milioni </hi>di euro”. Ancora una volta, conclude la Agostinelli, “si <hi rend="#b">incassano contributi pubblici</hi> e, grazie a quei fondi, si <hi rend="#b">comprano aziende</hi>, mandando <hi rend="#b">a casa lavoratori</hi> e senza investire un euro in risorse umane”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>