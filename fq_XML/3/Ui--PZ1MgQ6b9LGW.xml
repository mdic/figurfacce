<doc sitename="Il Fatto Quotidiano" title="Berlusconi: &quot;Comprendo i rischi, ma ho scelto di porre fine al governo Letta&quot; - Il Fatto Quotidiano" author="RQuotidiano" date="2013-10-01" url="http://www.ilfattoquotidiano.it/2013/10/01/berlusconi-comprendo-rischi-ma-ho-scelto-di-porre-fine-al-governo-letta/729756/" hostname="ilfattoquotidiano.it" description="“Pur comprendendo tutti i rischi che mi assumo, ho scelto di porre un termine al governo Letta”. Così Silvio Berlusconi, in una lettera a ‘Tempì, che sarà pubblicata nel prossimo numero del settimanale in edicola da giovedì 3 ottobre. Il direttore del settimanale Tempi, Luigi Amicone, ha spiegato di aver ricevuto oggi il documento: “Mi è stata …" categories="Politica" tags="Crisi di Governo;Governo Letta;Silvio Berlusconi;Tempi" fingerprint="bdec5a18c202612c">
  <main>
    <head rend="h1">Berlusconi: “Comprendo i rischi, ma ho scelto di porre fine al governo Letta”</head>
    <graphic src="https://st.ilfattoquotidiano.it/wp-content/uploads/2013/09/berlusconi-predellino-interna-nuova1.jpg" alt="Silvio Berlusconi sul predellino"/>
    <p>“Pur comprendendo tutti i rischi che mi assumo, ho scelto di porre un termine al governo Letta”. Così <hi rend="#b">Silvio Berlusconi</hi>, in una lettera a ‘Tempì, che sarà pubblicata nel prossimo numero del settimanale in edicola da giovedì 3 ottobre. Il direttore del settimanale Tempi, Luigi Amicone, ha spiegato di aver ricevuto oggi il documento: “Mi è stata recapitata via mail oggi, alle ore 15.03″. L’ex primo ministro invoca le urne, come già fatto due giorni fa intervenendo telefonicamente <ref target="http://www.ilfattoquotidiano.it/2013/09/29/crisi-governo-letta-berlusconi-non-accetteremo-aumento-tasse-vinceremo-elezioni/727283/">alla festa di compleanno organizzata dai militanti della Campania.</ref> “Quando lo Stato si fa padrone illiberale e arrogante mentre il governo tace e non ha né la forza né la volontà di difendere la libertà e le tasche dei suoi cittadini, allora è bene che la parola ritorni al nostro unico padrone: il <hi rend="#b">popolo italiano</hi>“. </p>
    <p>“Ho scelto la via del ritorno al giudizio del popolo – <ref target="http://www.ilfattoquotidiano.it/2013/08/29/condanna-berlusconi-diritti-tv-depositate-in-cassazione-motivazioni-della-sentenza/695272/">sostiene l’ex premier condannato in via definitiva per frode fiscale in </ref></p>
    <p>
      <hi rend="#b">e indagato in diverse inchieste – non per i ‘miei</hi>
    </p>
    <ref target="http://www.ilfattoquotidiano.it/2013/08/29/condanna-berlusconi-diritti-tv-depositate-in-cassazione-motivazioni-della-sentenza/695272/">Cassazione</ref>
    <p><hi rend="#b">guai giudiziari’</hi>ma perché si è nettamente evidenziata la realtà di un governo radicalmente ostile al suo stesso compagno di cosiddette ‘larghe intese’. I settori politicizzati della magistratura sono pervenuti a</p>
    <p><hi rend="#b">un’incredibile, ingiusta perché infondata, condanna</hi>di ultima istanza nei miei confronti. Ed altre manovre persecutrici procedono in ogni parte d’Italia”.</p>
    <p>Il leader del Pdl indica il presidente del Consiglio e il capo dello Stato come suoi killer politici: “<hi rend="#b">Enrico Letta</hi> e <hi rend="#b">Giorgio Napolitano</hi> avrebbero dovuto rendersi conto che, non ponendo la questione della tutela dei diritti politici del leader del centrodestra nazionale, distruggevano un elemento essenziale della loro credibilità e minavano le basi della democrazia parlamentare. Come può essere affidabile chi non riesce a garantire l’agibilità politica neanche al proprio fondamentale partner di governo e lascia che si proceda al suo <hi rend="#b">assassinio politico per via giudiziaria</hi>? Il Pd (compreso <hi rend="#b">Matteo Renzi</hi>) ha tenuto un atteggiamento irresponsabile soffiando sul fuoco senza dare alcuna prospettiva politica. <hi rend="#b">Resistere per me è stato un imperativo morale</hi> che nasce dalla consapevolezza che senza il mio argine, che come è evidente mi ha portato ben più sofferenze che ricompense, si imporrebbe un regime di oppressione insieme giustizialista e fiscale. Per tutto questo, pur comprendendo tutti i rischi che mi assumo, ho scelto di porre un termine al governo Letta”. </p>
    <p>L’ex primo ministro rivendica anche di non aver partecipato ad alcune vicende che hanno coinvolto importanti aziende come l’Ilva e società come Telecom: “Berlusconi non è uno di quegli imprenditori fasulli che ha <hi rend="#b">chiuso fabbriche</hi> o ha fatto a spezzatini di aziende per darsi alla speculazione finanziaria. Berlusconi non è uno di quelli che hanno spolpato <hi rend="#b">Telecom</hi> o hanno fatto impresa con gli aiuti di Stato. Di quanti casi <hi rend="#b">Ilva</hi> è lastricata la strada che ci ha condotto nell’inferno di una <hi rend="#b">Costituzion</hi>e manomessa e sostituita con le carte di un potere giudiziario che ha preso il posto di parlamento e governo? Hanno ‘rovesciato come un calzino l’Italia – aggiunge – come da programma esplicitamente rivendicato da uno dei pm del pool di <hi rend="#b">Mani Pulite</hi> dei primi anni Novanta, ed ecco il bel risultato: né pulizia né giustizia. Ma il deserto”. </p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>