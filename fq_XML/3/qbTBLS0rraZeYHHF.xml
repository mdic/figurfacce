<doc sitename="Il Fatto Quotidiano" title="Barbacetto ricorda che Berlusconi &quot;ha finanziato Cosa Nostra&quot; e Gasparri lascia la trasmissione: &quot;Sono fatti&quot;. Poi lo scontro con Buccini. Su La7 - Il Fatto Quotidiano" author="F Q" date="2023-06-15" url="https://www.ilfattoquotidiano.it/2023/06/15/barbacetto-ricorda-che-berlusconi-ha-finanziato-cosa-nostra-e-gasparri-lascia-la-trasmissione-sono-fatti-poi-lo-scontro-con-buccini-su-la7/7195770/" hostname="ilfattoquotidiano.it" description="Barbacetto ricorda i fatti ma Gasparri lascia la trasmissione arrabbiato. Poi lo scontro con Buccini, che difende Berlusconi" categories="La7" tags="Maurizio Gasparri;Silvio Berlusconi" fingerprint="bfae12f9aa95d8bd">
  <main>
    <p>Bagarre a <ref target="http://www.la7.it/lariachetira">L’aria che tira</ref> (La7) tra </p>
    <p><hi rend="#b">Gianni Barbacetto</hi>del</p>
    <p><hi rend="#i">Fatto Quotidiano</hi>e</p>
    <p><hi rend="#b">Goffredo Buccini</hi>del</p>
    <p><hi rend="#i">Corriere della Sera</hi>sul lutto nazionale indetto per la morte di</p>
    <p><hi rend="#b">Silvio Berlusconi</hi>e sulla sua figura.</p>
    <p>Barbacetto esordisce nel suo intervento evidenziando i danni culturali causati da Berlusconi: “</p>
    <p><hi rend="#b">Lui non c’è più, ma è rimasto il peggio di lui, cioè i berlusconiani</hi>. Il lutto nazionale per onorare un finanziatore di Cosa Nostra e un pregiudicato per frode fiscale in un paese civile sarebbe impensabile”.</p>
    <p>Visibilmente contrariato è il senatore di</p>
    <p><hi rend="#b">Forza Italia Maurizio Gasparri</hi>, ospite in collegamento, che decide di abbandonare la trasmissione: “Vi auguro buon proseguimento, continuate senza di me. Vi saluto e vengo un’altra volta. Barbacetto è libero di dire il suo pensiero, io sarò libero di non ascoltarlo?”.</p>
    <p>“</p>
    <p><hi rend="#b">Non è un pensiero, sono fatti</hi>“, commenta Barbacetto.</p>
    <p>Il giornalista del <hi rend="#i">Fatto</hi> continua il suo intervento, ricordando la presenza di <hi rend="#b">Marcello Dell’Utri </hi>e di <hi rend="#b">Denis Verdini</hi> ai funerali di Silvio Berlusconi. Stavolta a insorgere è Buccini, che premette di non essere mai stato berlusconiano, ma accusa il collega: “Manca la capacità di capire la dimensione emotiva del paese. E questo spiega molto bene la sconfitta storica e costante della sinistra, perché <hi rend="#b">la malattia della sinistra sta proprio in questa compilazione che tu hai appena fatto col ditino alzato</hi>“.<lb/> “Ma cosa c’entra la sinistra? – ribatte Barbacetto – Qui c’è un altro problema. <hi rend="#b">Tu non puoi santificare un finanziatore di Cosa Nostra</hi>“.<lb/> “Mettersi col ditino alzato oggi è una cosa <hi rend="#b">demenziale</hi> – replica Buccini – Come puoi non cogliere l’assurdità di questa scena?”.<lb/> Il giornalista del <hi rend="#i">Fatto</hi> controbatte: “<hi rend="#b">Per 3 giorni c’è stato un giornalismo unificato</hi>“.</p>
    <p>E Buccini sbotta: “Ma quale giornalismo unificato, <hi rend="#b">tutti i giornali hanno raccontato, come avete fatto voi col ditino alzato, le grane e i processi</hi>“.<lb/> “No, non è vero”, commenta Barbacetto.<lb/> “Ma stai scherzando? – replica Buccini – La differenza è che voi l’avete fatto col ditino alzato, noi non abbiamo alzato il ditino. Come fai a non cogliere la dimensione emotiva nazionale e popolare di questa cosa enorme, che ha segnato 30 anni di storia del nostro paese? Per questo motivo la sinistra perderà per sempre. Perché<hi rend="#b"> non capite un accidenti degli italiani. Mai, mai, mai</hi>“.<lb/> “<hi rend="#b">Avete fatto invece un pessimo giornalismo</hi> – rilancia Barbacetto – Ma poi che c’entra la sinistra?”.<lb/> Buccini poi cita <hi rend="#b">Luciano Capone</hi> del <hi rend="#i">Foglio</hi>: “Attaccare Berlusconi è come se, in occasione della morte di <hi rend="#b">Maradona</hi>, si dicesse che era amico dei camorristi e pippava cocaina. Maradona era un gigante. Vuol dire non capire un accidenti di calcio e del mondo”.<lb/> “Se questo è, tenetevelo – commenta Barbacetto – <hi rend="#b">Da 3 giorni viviamo dentro una melassa di santificazione e di beatificazione di quest’uomo a reti unificate e a giornali unificati.</hi> Ma viene omessa l’altra metà dei fatti”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>