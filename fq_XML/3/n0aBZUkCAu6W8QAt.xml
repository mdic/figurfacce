<doc sitename="Il Fatto Quotidiano" title="Silvio Berlusconi sarà cremato. Possibile collocare le ceneri nel mausoleo: ci sono già i genitori" author="F Q" date="2023-06-14" url="https://www.ilfattoquotidiano.it/2023/06/14/berlusconi-cremazione-valenza-ceneri-mausoleo-arcore/7193814/" hostname="ilfattoquotidiano.it" description="Il sindaco di Arcore: &quot;Le ceneri nel mausoleo? Per noi va bene&quot;" categories="Cronaca" tags="Arcore;Silvio Berlusconi" fingerprint="7fa1de28e81a8e04">
  <main>
    <head rend="h1">Berlusconi sarà cremato. Possibile collocare le ceneri nel mausoleo della villa di Arcore: ci sono già quelle di mamma Rosa e del padre</head>
    <graphic src="https://st.ilfattoquotidiano.it/wp-content/uploads/2023/06/14/Silvio-Berlusconi-cremazione-mausoleo-mamma-rosa-690x362.jpg"/>
    <p><hi rend="#b">Silvio Berlusconi</hi> verrà <hi rend="#b">cremato</hi> e con ogni probabilità le sue <hi rend="#b">ceneri</hi> verranno collocate dentro il <hi rend="#b">mausoleo</hi> che fece costruire dentro la<hi rend="#b"> villa di Arcore</hi>, dove già ci sono quelle dei suoi genitori e di una sorella. La salma verrà cremata nel Tempio crematorio Valenziano Panta Rei, in provincia di <hi rend="#b">Alessandria</hi>. La famiglia ha chiesto il massimo riserbo, quindi l’impianto non sarà accessibile a estranei. I dettagli della cerimonia di cremazione del leader di Forza Italia, <hi rend="#b">morto</hi> lunedì a <hi rend="#b">86 anni</hi> all’ospedale San Raffaele, non sono ancora noti: i suoi familiari comunicherà giovedì mattina quando la salma arriverà nella struttura.</p>
    <p>La scelta della cremazione è quella che “sblocca” la possibilità di riposare nel <hi rend="#b">mausoleo</hi>, opera di <hi rend="#b">Pietro Cascella</hi>, pensato da Berlusconi come il luogo di tumulazione per parenti e amici più stretti. La stessa soluzione era già stata scelta dall’ex presidente del Consiglio per i resti di suo padre <hi rend="#b">Luigi</hi>, della madre <hi rend="#b">Rosa Bossi</hi> e della sorella <hi rend="#b">Maria Antonietta</hi>. I resti, inizialmente seppelliti al <hi rend="#b">cimitero monumentale</hi> di Milano, da qualche tempo erano stati fatti cremare e trasferiti dentro <hi rend="#b">villa San Martino</hi>.</p>
    <p>Lo conferma anche <hi rend="#b">Vittorio Sgarbi</hi>, sottosegretario alla Cultura e amico del leader di Forza Italia: “Quando gli ho chiesto dove fossero i genitori, mi ha portato nella cappella tardo-barocca di villa San Martino: sull’altare c’è un <hi rend="#b">‘Giudizio’ di Procaccini</hi> e ai lati del dipinto le due urne”, racconta il sottosegretario. “Il fatto che abbia risolto in quel modo per i genitori – osserva il sottosegretario – mi fa pensare che sia una <hi rend="#b">soluzione</hi> che riteneva praticabile” anche per sé.</p>
    <p>Che la conservazione delle ceneri dentro il mausoleo di Arcore sia fattibile lo conferma anche il sindaco della città, <hi rend="#b">Maurizio Bono</hi>. Ribadendo come la tumulazione “tecnicamente non si possa fare”, Bono aggiunge che ”se lo cremano e vogliono trasferire l’urna cineraria ad Arcore, <hi rend="#b">per noi non c’è problema”</hi>. Unica condizione: “Dev’essere comunicato dove viene trasferita e deve prenderla in consegna uno dei <hi rend="#b">residenti</hi> in Villa San Martino, ovvero la <hi rend="#b">signora Fascina</hi> e <hi rend="#b">Pier Silvio Berlusconi”</hi>.</p>
    <p>Il mausoleo, intitolato <hi rend="#i"> La volta celeste</hi>, ha una tipica struttura a U aperta verso il paese. Nessuna volontà, da parte di Berlusconi, di avere un monumento religioso o cattolico semmai di </p>
    <p><hi rend="#b">impronta faraonica</hi>, ispirato alla la tomba egizia di</p>
    <p><hi rend="#b">Tutankhamon</hi>, scoperta nel 1992. Al tempio si accede attraverso una scalinata e dall’imponente portone di ferro si va verso una</p>
    <p><hi rend="#b">tomba principale</hi>circondata da</p>
    <p><hi rend="#b">36 loculi</hi>. L’idea è sempre stata che lì avrebbero riposato lui e gli affetti più cari.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>