<doc sitename="Il Fatto Quotidiano" title="Primarie, sul web vince Renzi. E sul ritorno di Berlusconi un milione di no in rete - Il Fatto Quotidiano" author="Thomas Mackinson" date="2012-10-13" url="http://www.ilfattoquotidiano.it/2012/10/13/primarie-sul-web-vince-renzi-milione-di-no-al-ritorno-di-berlusconi/381635/" hostname="ilfattoquotidiano.it" description="Da oggi la data è ufficiale, le primarie del centrosinistra si svolgeranno il 25 novembre. La rete, però, è già oltre e anticipa il suo verdetto: tra i contendenti Matteo Renzi è il favorito (ma non per vincere le elezioni), Nichi Vendola non è mai entrato davvero in partita mentre Pierluigi Bersani, che partiva in vantaggio, resta imbrigliato nell’ortodossia …" categories="Politica" tags="Matteo Renzi;Nichi Vendola;Pier Luigi Bersani;Primarie;Silvio Berlusconi;Web" fingerprint="aeae7606496aa134">
  <main>
    <head rend="h1">Primarie, sul web vince Renzi. E sul ritorno di Berlusconi un milione di no in rete</head>
    <graphic src="https://st.ilfattoquotidiano.it/wp-content/uploads/2012/09/bersani-renzi-interna.jpg"/>
    <p>Da oggi la data è ufficiale, le <hi rend="#b">primarie del centrosinistra</hi> si svolgeranno il <hi rend="#b">25 novembre</hi>. La rete, però, è già oltre e anticipa il suo verdetto: tra i contendenti <hi rend="#b">Matteo Renzi</hi> è il favorito (ma non per vincere le elezioni), <hi rend="#b">Nichi Vendola</hi> non è mai entrato davvero in partita mentre <hi rend="#b">Pierluigi Bersani</hi>, che partiva in vantaggio, resta imbrigliato nell’ortodossia di partito e non scalda i cuori della sinistra. </p>
    <p>Questo pensa, dice, vaticina il <hi rend="#b">mondo internettiano</hi> della competizione politica in corso. Lo rivela una ricerca condotta per il Fatto Quotidiano da <hi rend="#b">Reputation Manager</hi>, società specializzata nell’analisi del <hi rend="#b">posizionamento sul web</hi> che ha applicato ai politici in corsa per il 2013 i sistemi che utilizza dal 2004 per misurare il gradimento in rete di manager e imprese. Andando oltre il confine del manipolabile, segmentando <hi rend="#b">50mila fonti</hi> e quasi <hi rend="#b">300mila contenuti</hi> web, la ricerca ricostruisce con metrica precisione i rapporti di forza tra i partiti e rivela con chiarezza grafica i punti di forza e le debolezze dei singoli candidati <hi rend="#b"> (leggi la ricerca in versione integrale)</hi>. Il risultato, spesso, è sorprendente.</p>
    <p>Il metodo utilizzato punta a superare lo scoglio della manipolazione dei numeri, marcando piuttosto la differenza tra presenza in rete e posizionamento rilevante. “Le pagine ufficiali – spiega <hi rend="#b">Andrea Barchiesi</hi>, ad della società – sono ambienti addomesticati, gestiti direttamente o tramite società specializzate che riescono con una certa facilità a <hi rend="#b">manipolare i numeri</hi>. Più complicato è influenzare i valori fondamentali degli spazi non ufficiali, gruppi, forum, blog, conversazioni dove il meccanismo è quello dei cerchi concentrici: un politico posta qualcosa e questo ha effetto su anelli sempre più larghi e periferici della rete dove questo tipo di analisi assume un valore statistico e analitico rilevante”. Prima del focus sulle primarie nel centrosinistra un avviso al navigante di centro-destra: <hi rend="#b">Silvio Berlusconi</hi> minaccia di tornare in campo, ma <hi rend="#b">un milione di italiani</hi> gli stanno notificando con tutti i mezzi (post, blog, gruppi etc) la propria <hi rend="#b">avversione</hi>. Il de profundis per l’ex premier rimbomba sotto il peso di pagine e gruppi negativi <hi rend="#b">venti volte</hi> più numerosi dei positivi. La rete, insomma, ha deciso: il suo ventennio è finito. </p>
    <p><hi rend="#b">PRIMARIE, UNA CORSA A DUE.</hi>Il primo dato riferito alle primarie è che Bersani c’è, ma la sua presenza è piatta, poco significativa. Nel posizionamento rilevante è dietro Renzi e se si guarda ai soli gruppi non ufficiali (</p>
    <p><ref target="http://www.ilfattoquotidiano.it/wp-content/uploads/2012/10/Politici-sul-Web-Settembre2012.pdf">vedi la ricerca</ref>) non compare nemmeno in elenco. “Bersani è molto presente in rete, ma a giudicare dal tasso di attività degli utenti la sua presenza è di fatto irrilevante. Il segretario del Pd non attrae, non fa discutere. Ha un</p>
    <p><hi rend="#b">audience</hi>inferiore perfino a</p>
    <p><hi rend="#b">Luca Cordero di Montenzemolo</hi>”.</p>
    <p><hi rend="#b">Beppe Grillo</hi>, Vendola e Renzi per numero di</p>
    <p><hi rend="#b">followers</hi>, ma è il leader assoluto per numero di following. In pratica, stando a i numeri, più che trovare seguito in rete è lui che insegue (come farà poi a seguire i twitt di</p>
    <p><hi rend="#b">50mila</hi>persone è un mistero). Un altro dato arriva dal</p>
    <p><hi rend="#b">wordcloud</hi>, cioè la mappatura delle parole ricorrenti che vengono graficamente rappresentante con dimensioni diverse per rilevanza e diversi colori (verde/rosso) in base mostra una nebulosa di parole a lui associate dove prevalgono tre aree negative tra cui la parola “vecchio” mentre contenuti, programmi e idee non ci sono. Da segnalare quel “Renzi” più grande di ogni altro carattere grafico (</p>
    <p><ref target="http://www.ilfattoquotidiano.it/wp-content/uploads/2012/10/Politici-sul-Web-Settembre2012.pdf">vedi la ricerca</ref>).</p>
    <p><hi rend="#b">VENDOLA, TANTO AMATO E TANTO ODIATO. Nichi Vendola</hi>è così, lo ami o lo odi. E la rete riflette questa</p>
    <p><hi rend="#b">polarizzazione</hi>estrema. E’ il più seguito nella classifica delle</p>
    <p><hi rend="#b">fan page</hi>e gruppi non ufficiali. Buono il tasso di interattività degli utenti. Ma attenzione, nonostante sia in testa alla classifica della</p>
    <p><hi rend="#b">viralità positiva</hi>, registra una quantità più elevata di detrattori, in crescita</p>
    <p>
      <hi rend="#b">(+39% di post e commenti e +40% di like nelle pagine a suo sfavore) che è confermata nell’analisi del</hi>
    </p>
    <p><hi rend="#b">sentiment</hi>su blog e forum. Interessante è capire il peso della sua candidatura. E in aiuto arriva l’analisi delle</p>
    <p><hi rend="#b">conversazioni online</hi>(</p>
    <p><ref target="http://www.ilfattoquotidiano.it/wp-content/uploads/2012/10/Politici-sul-Web-Settembre2012.pdf">vedi la ricerca</ref>). Il 24% delle conversazioni rilevate riguardano esclusivamente Renzi, mentre nel 18% dei casi viene confrontato a Bersani e quasi mai a Vendola (solo nel 4%), il quale viene citato da solo nel 7% dei casi. Questa distribuzione suggerisce come Renzi stia emergendo in maniera molto forte e che il vero confronto in vista delle primarie si giochi tra lui e Bersani, mentre Vendola rimanga sullo sfondo.</p>
    <p>Ma quanto sono diversi i tre candidati tra loro? Lo mostra anche graficamente l’analisi delle conversazioni online (<ref target="http://www.ilfattoquotidiano.it/wp-content/uploads/2012/10/Politici-sul-Web-Settembre2012.pdf">vedi la ricerca</ref>). La polarizzazione delle opinioni in rete rivela infatti che i due segretari in corsa per le primarie sono molto più <hi rend="#b">simili</hi> di quanto si pensi. Il loro <hi rend="#i">core</hi> di dissenso oscilla tra il 57 e il 65%, la base neutra tra il 15 e il 18 mentre quella positiva tra 20 e 25. “Distribuiti graficamente – spiega Biarchesi – hanno la stessa striscia genetica. Se i tre indicatori fossero strisce di Dna, Bersani e Vendola sarebbero parenti”. Che Vendola non sia in partita lo conferma la neutralità del wordcloud, la nebulosa di concetti a lui abbinati. Non ci sono grumi di senso e di opinione rilevanti, niente di molto negativo o positivo. Anche le parole come “gay” e “figlio” che hanno fatto tanto discutere su giornali e tv sono a caratteri piccoli. La provocazione, da sola, non basta. Peggio, terrorizza i moderati che optano per altre priorità rispetto ai diritti civili di cui è portabandiera. Importanti, certo, ma non sono la boa cui appigliarsi in un momento di crisi. E così anche le buone ragioni del leader di Sel rischiano di naufragare in una corsa che sarà sempre e solo sul tandem del Pd.</p>
    <p><hi rend="#b">RENZI: POCHI FAN, MA FA DISCUTERE. </hi>Matteo Renzi non può vantare le presenze in rete degli altri, non ha i numeri del leader perché non lo è (<hi rend="#b">3.400 fan</hi> contro 49mila di Vendola). “Ma dall’analisi del ‘sentiment’ e di altri indicatori si capisce che è di un’altra specie, quella che <hi rend="#b">può crescere di più</hi>”. Quale specie? Lo rivelano il tasso di partecipazione degli utenti delle fan page ufficiali e l’analisi semantica (wordcloud). Renzi è tra i pochi che sanno come trarre dalla comunicazione in rete la <hi rend="#b">massima visibilità</hi>, anche in assenza di contenuti. E’ un <hi rend="#b">comunicatore</hi> (supportato da Giorgio Gori) e ha capito che cavalcando il dissenso interno al partito può crescere. Non a caso i suoi numeri sono oggettivamente, per tutte le serie, quasi il doppio di quelli di Bersani (e il trend non è diverso da quello di Berlusconi).</p>
    <p>Certo, ha un quinto dei fan di Vendola e meno ancora nelle pagine non ufficiali (972 contro 64mila). “Ma quello che conta non sono tanto “like” o i visitatori, ma il tasso di attività degli utenti, cioè quello che poi gli utenti fanno su un sito, un gruppo, un blog”. E da questo punto di vista la “vitalità” (fan attivi, post e commenti…) di Renzi è superiore a quella degli altri candidati alle primarie (il 25% contro il 18 di Bersani e il 7% di Vendola). “E’ un dato interessante perché fotografa la capacità di Renzi di porre questioni che fanno discutere come il ricambio generazionale. Questa capacità è apprezzata e infatti tra i tre Renzi è l’unico che può vantare un’opinione positiva per il 51% degli utenti che postano nei gruppi e nelle conversazioni. I contenuti del suo programma, però, restano decisamente sullo sfondo e questo trova conferme nel wordcloud”.</p>
    <p>Nel caso del sindaco di Firenze si vedono quattro nuclei ingombranti negativi: <hi rend="#b">destra</hi>, <hi rend="#b">Berlusconi</hi>, <hi rend="#b">sinistra</hi> e <hi rend="#b">programma</hi>. Sono i suoi punti deboli. Per la rete, Renzi è associato all’ex premier, e non è chiaro se sia di destra o di sinistra. In verde le parole “Firenze” e “nuovo”, a indicare che prevale un buon giudizio sul suo operato da sindaco e che i leitmotiv della sua campagna per la <hi rend="#b">rottamazione</hi> lo favoriscono. Ma non c’è, e forse non è una sorpresa, una visione del Paese. </p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>