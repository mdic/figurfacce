<doc sitename="Il Fatto Quotidiano" title="La fuga dei call center in Albania - Il Fatto Quotidiano" author="David Perluigi" date="2011-05-23" url="http://www.ilfattoquotidiano.it/2011/05/23/b-delocalizza-i-ministeri-ma-dimentica-i-call-center/113098/" hostname="ilfattoquotidiano.it" description="&amp;feature=player_embedded Il sogno di un contratto a tempo indeterminato che si realizza, ma ora lo spettro del ritorno al precariato a 3 euro l’ora. E’ quello che stanno vivendo centinaia di dipendenti di Teleperformance, il colosso francese specializzato nei call center per aziende come: Vodafone, Alitalia, Eni, Enel, Sky e Mediaset. L’azienda, infatti, ha annunciato …" categories="Videogallery" tags="Call Center;Maurizio Sacconi;Montecitorio;Precari;Roma;Silvio Berlusconi;Taranto" fingerprint="6b71c06a8f97abf2">
  <main>
    <head rend="h1">La fuga dei call center in Albania</head>
    <graphic src="https://img.youtube.com/vi/nOTq1RyIDYE/maxresdefault.jpg"/>
    <p>&amp;feature=player_embedded</p>
    <p>Il <hi rend="#b">sogno</hi> di un contratto a tempo indeterminato che si realizza, ma ora lo spettro del ritorno al precariato a <hi rend="#b">3 euro l’ora</hi>. E’ quello che stanno vivendo centinaia di dipendenti di <hi rend="#i">Teleperformance</hi>, il colosso francese specializzato nei <hi rend="#b">call center</hi> per aziende come: <hi rend="#b">Vodafone, Alitalia, Eni, Enel, Sky e Mediaset</hi>. L’azienda, infatti, ha annunciato un piano di ristrutturazione che prevede oltre 700 esuberi solo tra Taranto e provincia, ma che si raddoppiano con quelli previsti per Roma. Molti servizi verranno delocalizzati in <hi rend="#b">Albania</hi>. <hi rend="#i">Teleperformance</hi> per <hi rend="#b">legge</hi> si è dovuta adeguare alla <hi rend="#b">direttiva del 2006 </hi>dell’ex ministro del Lavoro di centrosinistra, <hi rend="#b">Cesare Damiano</hi>, e ha trasformato i rapporti di lavoro a tempo determinato in contratti stabili. Ora, però, la società dice di essere poco competitiva con quelle aziende che offrono costi stracciati e <hi rend="#b">si ritorna così, grazie anche alle norme varate dal governo, </hi>ai contratti a progetto. Tutto a partire dal prossimo primo luglio. “Berlusconi – dichiara l’on. Damiano – vuole ‘delocalizzare’ i ministeri e non si rende conto che è il problema dei precari che per primo deve essere trattato”. Nel tarantino le aziende che si occupano di servizi al call center sono in alcune zone l’unica vera risorsa lavorativa per i giovani in una città, <hi rend="#b">Taranto</hi>, che su 500mila abitanti conta circa <hi rend="#b">70mila disoccupati</hi>.<lb/> Servizio di <hi rend="#b">David Perluigi</hi>, montaggio <hi rend="#b">Paolo Dimalio </hi></p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>