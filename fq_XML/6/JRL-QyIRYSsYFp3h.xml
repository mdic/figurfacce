<doc sitename="Il Fatto Quotidiano" title="Sequestro Spinelli, chiavetta Usb vuota e il capo della banda a Segrate - Il Fatto Quotidiano" author="RQuotidiano" date="2012-11-22" url="http://www.ilfattoquotidiano.it/2012/11/22/sequestro-spinelli/422360/" hostname="ilfattoquotidiano.it" description="Una chiavetta Usb vuota, un telefonino che si aggancia a una cella di Segrate, il mistero di un settimo uomo. A tre giorni dagli arresti dei sequestratori di Giuseppe Spinelli, il ragionier di Silvio Berlusconi, gli investigatori della Squadra Mobile e della Polizia Giudiziaria stanno aggiungendo, come scrivono alcuni quotidiani, tassello dopo tassello elementi nuovi …" categories="Cronaca" tags="Carlo De Benedetti;Cir;Giuseppe Spinelli;Lodo Mondadori;Olgettine;Processo Ruby;Sequestro Spinelli;Silvio Berlusconi" fingerprint="a9a3108233abce21">
  <main>
    <head rend="h1">Sequestro Spinelli, chiavetta Usb vuota e il capo della banda a Segrate</head>
    <graphic src="https://st.ilfattoquotidiano.it/wp-content/uploads/2012/11/sequestrospinelli_interna-nuova.jpg" alt="Sequestro Spinelli"/>
    <p>Una <hi rend="#b">chiavetta Usb</hi> vuota, un telefonino che si aggancia a una cella di<hi rend="#b"> Segrate</hi>, il mistero di un settimo uomo. A tre giorni dagli <ref target="http://www.ilfattoquotidiano.it/2012/11/19/sequestro-lampo-a-spinelli-ragioniere-di-berlusconi-35-milioni-per-dossier/418548/">arresti dei sequestratori di Giuseppe Spinelli, il ragionier di Silvio Berlusconi</ref>, gli investigatori della Squadra Mobile e della Polizia Giudiziaria stanno aggiungendo, come scrivono alcuni quotidiani, tassello dopo tassello elementi nuovi al mosaico di una storia ancora tutta da chiarire.</p>
    <p>La banda di rapitori, <ref target="http://www.ilfattoquotidiano.it/2012/11/21/sequestro-spinelli-degli-albanesi-pronto-a-collaborare-con-procura/421743/">tre italiani e tre albanesi che ieri hanno cominciato a rispondere alle prime domande</ref> chi del gip chi dei pm, nella confusa notte tra il 15 e il 16 ottobre non erano riusciti a mostrare gli ormai famigerati documenti sul <hi rend="#b">Lodo Mondadori,</hi> che avrebbero ribaltato a loro dire la sentenza che ha condannato<hi rend="#b"> Berlusconi</hi> a pagare 560 milioni di euro alla <hi rend="#b">Cir</hi> di De Benedetti. Perché in quel<hi rend="#b"> supporto informatico</hi> probabilmente non c’era nulla da vedere o leggere. E anche sul foglio mostrato <ref target="http://www.ilfattoquotidiano.it/2012/11/19/chi-e-giuseppe-spinelli-da-cassiere-delle-olgettine-a-sequestrato/418675/">all’ufficiale pagatore delle Olgettine </ref>(che partecipavano alle cene eleganti di Arcore), c’era uno schema privo di senso; se è vero che c’era scritto il nome del procuratore aggiunto Pietro Forno, titolare dell’accusa nel <hi rend="#b">processo Ruby bis</hi>, ma non del processo sulla “guerra di Segrate”. </p>
    <p>A questo punto una delle domande cui dovrà rispondere l’inchiesta è perché questi signori, per lo più pregiudicati, avevano addirittura chiesto <hi rend="#b">35 milioni di euro</hi> al Cavaliere non avendo in mano nulla e perché dopo dodici ore di prigionia il ragioniere è comunque stato lasciato libero. <ref target="http://www.ilfattoquotidiano.it/2012/11/19/sequestro-spinelli-per-pm-pagato-riscatto-gip-ricostruzione-coerente/419213/">L’ipotesi del pagamento di un riscatto</ref> per il momento non è stata confermata: tutte le <hi rend="#b">cassette di sicurezza</hi> trovate e perquisite sono state trovate vuote e anche nelle case degli indagati non è stato trovata una sola banconota vera. E poi perché il cellulare di <ref target="http://www.ilfattoquotidiano.it/2012/11/19/sequestro-spinelli-dna-incastra-leader-della-banda/419266/"> Francesco Leone, considerato il leader della banda,</ref> ha agganciato dalle 22.11 alle 23.18 (quando i rapitori erano già entrati in casa del contabile) una</p>
    <p><hi rend="#b">cella telefonica di Segrate</hi>dove, come ha fatto scoprire il caso</p>
    <p><hi rend="#b">Ruby</hi>, ha l’ufficio Spinelli? In zona ci sono anche uffici Mediaset.</p>
    <p>A fine sequestro senza aver avuto la possibilità di vedere nulla di quanto millantato dai sequestrato il ragionier avrebbe insistito, <ref target="http://www.ilfattoquotidiano.it/2012/11/20/sequestro-spinelli-lavvocato-ghedini-nessun-riscatto-e-nessuno-ruolo-di-berlusconi/420115/">almeno stando anche al racconto dell’avvocato Niccolò Ghedini,</ref> di versare una tranche di cinque milioni di euro ai malviventi. <ref target="http://www.ilfattoquotidiano.it/2012/11/20/sequestro-lampo-spinelli-nessuna-trattativa-e-nessun-riscatto-pagato/420039/">Spinelli il giorno dopo gli arresti ha negato sia stato pagato alcun riscatto</ref> e ha giustificato il ritardo della denuncia per paura di ritorsione da parte di quegli uomini che, all’apparenza in cambio di niente, lo hanno lasciato libero e secondo il racconto della moglie Anna sono stati gentili. Solo con la scoperta di ulteriori elementi si capirà se lo strano caso del signor Spinelli deve essere considerato l’epilogo di una </p>
    <p><ref target="http://www.ilfattoquotidiano.it/2012/11/20/sequestro-spinelli-trovate-pistole-giocattoli-si-allunga-lista-degli-indagati/420329/">truffa finita male, come ipotizzato dagli investigatori</ref>poche ore dopo i fatti, o il secondo tempo di una trattativa.</p>
    <p>Dalla richiesta di custodia cautelare firmata dai pm emerge che anche una donna albanese, <hi rend="#b">Rodica Mariana Lobont</hi>i, potrebbe aver partecipato ad alcuni fasi del sequestro. La donna sarebbe stata presente, assieme a <hi rend="#b">Ilirjan Tanko</hi> e <hi rend="#b">Marjus Anuta</hi>, due degli albanesi arrestati, anche ad un incontro il 13 novembre con Francesco Leone, il presunto capo della banda. </p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>