<doc sitename="Il Fatto Quotidiano" title="Elezioni politiche 2022: risultati in diretta - Fdi primo partito, flop Pd sotto il 20, i 5 stelle terzi col 15. Crollo della Lega sotto al 9% - Il Fatto Quotidiano" author="F Q" date="2022-09-26" url="https://www.ilfattoquotidiano.it/2022/09/26/elezioni-politiche-2022-risultati-in-diretta-vince-meloni-flop-pd-crollo-lega-bene-m5s/6816642/" hostname="ilfattoquotidiano.it" description="Fratelli d’Italia è il primo partito del Paese con il 26 percento dei voti. È chiaro il successo di Giorgia Meloni, predominante anche nella coalizione di centrodestra. Il secondo partito è il Pd, che però si ferma sotto quota 20 punti. I 5 stelle si piazzano terzi, con una cifra che oscilla intorno al 15 …" categories="Elezioni politiche 2022" tags="Carlo Calenda;Centrodestra;Centrosinistra;Enrico Letta;Forza Italia;Fratelli dItalia;Giorgia Meloni;Giuseppe Conte;Lega;Matteo Renzi;Matteo Salvini;Movimento 5 Stelle;PD;Silvio Berlusconi;Sinistra" fingerprint="e8b40074db7f0936">
  <main>
    <head rend="h1">Elezioni politiche 2022: risultati in diretta – Fdi primo partito, flop Pd sotto il 20, i 5 stelle terzi col 15. Crollo della Lega sotto al 9%</head>
    <graphic src="https://st.ilfattoquotidiano.it/wp-content/uploads/2022/09/26/20008409_large-1-1200x630.jpg"/>
    <p><hi rend="#b">Fratelli d’Italia</hi> è il primo partito del Paese con il <hi rend="#b">26 percento dei voti</hi>. È chiaro il successo di <hi rend="#b">Giorgia</hi><hi rend="#b">Meloni</hi>, predominante anche nella coalizione di centrodestra. Il secondo partito è il <hi rend="#b">Pd</hi>, che però si ferma sotto quota 20 punti<hi rend="#b">.</hi> I <hi rend="#b">5 stelle</hi> si piazzano terzi, con una cifra che oscilla intorno al <hi rend="#b">15 percento</hi>, mentre la <hi rend="#b">Lega </hi>crolla sotto la soglia del <hi rend="#b">nove percento</hi>. Il partito di <hi rend="#b">Matteo Salvini</hi> è tallonato da una rediviva <hi rend="#b">Forza Italia</hi>, che arriva all’8 percento e ha ancora più voti della lista di <hi rend="#b">Carlo Calenda</hi> e <hi rend="#b">Matteo Renzi</hi>: Azione-Italia Viva, infatti, supera il 7. L’alleanza <hi rend="#b">Verdi/Sinistra </hi>arriva oltre la soglia del <hi rend="#b">tre percento</hi>, mentre <hi rend="#b">+ Europa</hi> la sfiora. Fuori dai giochi <hi rend="#b">Impegno civico</hi> di <hi rend="#b">Luigi Di Maio</hi>, lontano dall’1%. Per un decimo percentuale non supera la soglia nemmeno <hi rend="#b">Noi Moderati</hi>. Lontani dallo sbarramento del 3% sia <hi rend="#b">Unione popolare</hi> di <hi rend="#b">Luigi De Magistris</hi> che <hi rend="#b">Italexit</hi>, che restano fuori dal Parlamento.</p>
    <p>È questo l’ordine d’arrivo alle elezioni politiche del 2022: cifre che indicano chiaramente come alla fine il trend abbia rispettato le <hi rend="#b">previsioni della vigilia</hi>. Con qualche piccola sorpresa, maturata dopo le prime proiezioni: la <hi rend="#b"> debacle </hi>della </p>
    <p><hi rend="#b">Lega</hi>da una parte e la</p>
    <p><hi rend="#b">caduta del Pd</hi>dall’altra, coi 5 stelle che arrivano alla quota del</p>
    <p><hi rend="#b">15 percento</hi>e sfiorano i risultati delle</p>
    <p><hi rend="#b">Europee 2019</hi>. Di sicuro c’è che – come era atteso – queste elezioni le ha vinte il</p>
    <p><hi rend="#b">centrodestra</hi>con il</p>
    <p><hi rend="#b">44%</hi>dei consensi, mentre la coalizione di</p>
    <p><hi rend="#b">centrosinistra</hi>si ferma al 26%, gli stessi voti che</p>
    <p><hi rend="#b">Fdi ha preso da solo</hi>. Tradotto in seggi vuol dire una</p>
    <p><hi rend="#b">netta maggioranza</hi>sia alla Camera che al Senato per la coalizione guidata da</p>
    <p><hi rend="#b">Giorgia Meloni</hi>, mentre alla fine quella di</p>
    <p><hi rend="#b">Enrico Letta</hi>ottiene solo un collegio uninominale in più dei</p>
    <p><hi rend="#b">5 stelle</hi>, che al Sud vanno fortissimi e sono spesso la prima forza.</p>
    <p><hi rend="#b">I dati reali a spoglio in corso –</hi><hi rend="#b">Al Senato</hi>, <hi rend="#b">Fratelli d’Italia</hi> ottiene il <hi rend="#b">26,38% dei voti</hi>, seguito dal <hi rend="#b">Pd</hi> al 19,17% e dai<hi rend="#b"> 5 stelle</hi> al <hi rend="#b">15,14</hi>. La Lega è all’9%, con <hi rend="#b">Forza Italia</hi> all’8,24%, mezzo punto sopra <hi rend="#b">Azione-Italia viva</hi> al 7,67%. L’alleanza <hi rend="#b">Verdi Sinistra</hi> è al 3,57, mentre +Europa sfiora i tre punti (2,96). Sotto l’uno Noi Moderati (ha lo 0,9) e Impegno civico (0,55). Il centrodestra dunque arriva al <hi rend="#b">44,53% mentre</hi> il centrosinistra si ferma al <hi rend="#b">26,25</hi>. Fuori dal Parlamento restano <hi rend="#b">Italexit</hi> (1,88%) e <hi rend="#b">Unione popolare</hi> (1,33). Cifre molto simili alla <hi rend="#b">Camera</hi>: Fratelli d’Italia è 26,4%, seguito dal Pd al 19,3% e dai 5 stelle al 14,9. La Lega è all’8,96%, con Forza Italia all’8%, mentre Azione-Italia viva è al 7,7. L’alleanza <hi rend="#b">Verdi Sinistra</hi> è al 3,7 mentre +Europa è sempre al 2,9, a un passo dalla soglia. Sempre sotto l’1 <hi rend="#b">Noi Moderati</hi> (ha lo 0,9) e Impegno civico (0,5). A Montecitorio, quindi, il centrodestra arriva al momento al 44,34%, col centrosinistra sempre al 26,43.</p>
    <p><hi rend="#b">Il predominio di FdI nel centrodestra anche al Nord –</hi> Il partito di <hi rend="#b">Giorgia Meloni</hi> vince nettamente la sfida interna con gli alleati del centrodestra, in questo caso anche oltre le previsioni della vigilia. Non tanto nei confronti di Forza Italia, che riesce anzi a reggere, quanto su <hi rend="#b">Matteo</hi><hi rend="#b">Salvini</hi>. Oltre al risultato nazionale, anche nelle Regioni del Nord tradizionalmente vicine al Carroccio ha sbancato Fratelli d’Italia: in <hi rend="#b">Veneto</hi>, ad esempio, FdI ha guadagnato oltre il 3o% dei consensi, doppiando la Lega che si è fermata sotto il 15. Anche in <hi rend="#b">Lombardia</hi>, dove il centrodestra supera il 50%, oltre la metà dei voti di coalizione (il <hi rend="#b">27%</hi>) li ha presi Meloni. Una dinamica ancora più marcata in <hi rend="#b">Friuli</hi><hi rend="#b">Venezia</hi><hi rend="#b">Giulia</hi>, dove FdI ha preso oltre il 30% e lasciato la Lega attorno all’11 percento.</p>
    <p><hi rend="#b">Il M5s sfonda al Sud, dove è primo partito –</hi> Il movimento di <hi rend="#b">Giuseppe Conte</hi> può sorridere non solo per il buon risultato complessivo, ma anche per l’exploit al Sud. In tutte le Regioni meridionali e in <hi rend="#b">Sicilia</hi> il <hi rend="#b">M5s</hi> è addirittura il primo partito. Il risultato migliore in Campania, dove con il <hi rend="#b">35%</hi> è davanti a tutta la coalizione di centrodestra che assieme raccoglie il <hi rend="#b">33%</hi>. Il Pd con i suoi alleati si ferma invece al 22. Anche in <hi rend="#b">Puglia</hi> i Cinquestelle arrivano intorno al 28% e battono nettamente anche Meloni. Altro risultato netto in <hi rend="#b">Calabria</hi>, dove supera il 29 percento. In queste Regioni, così come in <hi rend="#b">Molise</hi> e <hi rend="#b">Basilicata</hi>, il M5s fa sempre meglio di tutta la coalizione di centrosinistra unita. Non fa eccezione nemmeno la <hi rend="#b">Sicilia</hi>, dove i Cinquestelle arrivano al 27% e sono nettamente primi (FdI seconda forza), ma soprattutto restano oltre 10 punti percentuali sopra Letta e i suoi alleati, che raccolgono appena il <hi rend="#b">16%</hi>.</p>
    <p><hi rend="#b">I risultati nelle Regioni –</hi> Alla Camera <hi rend="#b">Fratelli d’Italia</hi> è il partito più votato nella metà delle regioni del Paese, in particolare al Nord, mentre al Sud e nelle Isole quello con più preferenze è <hi rend="#b">Movimento Cinque Stelle</hi>, con il Partito democratico avanti nel centro Italia solo in <hi rend="#b">Emilia Romagna</hi> e in <hi rend="#b">Toscana</hi>. Nello specifico, alla Camera FdI è il primo partito in <hi rend="#b">undici regioni</hi> (Abruzzo, Friuli Venezia Giulia, Lazio, Liguria, Lombardia, Marche, Piemonte, Trentino Alto Adige, Umbria, Veneto e Sardegna) mentre in altre <hi rend="#b">sei</hi> (Basilicata, Campania, Calabria, Molise, Puglia e Sicilia) il primato di voti va al M5s e in altre due al Pd (Emilia Romagna e Toscana). Infine in <hi rend="#b">Valle d’Aosta</hi> all’Autonomie Progrès Fédéralisme. In tutte le regioni, laddove non è il primo partito, <hi rend="#b">Fratelli d’Italia</hi> si piazza comunque al secondo posto: fa eccezione solo la Campania, con M5s primo partito e il Pd secondo.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>