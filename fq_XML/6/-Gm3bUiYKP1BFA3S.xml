<doc sitename="Il Fatto Quotidiano" title="Marta Fascina, l'insulto agli interisti della deputata e compagna di Berlusconi - Il Fatto Quotidiano" author="F Q" date="2023-01-09" url="https://www.ilfattoquotidiano.it/2023/01/09/marta-fascina-linsulto-agli-interisti-della-deputata-e-compagna-di-berlusconi/6929711/" hostname="ilfattoquotidiano.it" description="Il messaggio volgare e inappropriato per una deputata della maggioranza che governa il Paese" categories="Calcio" tags="Inter;Monza;Silvio Berlusconi" fingerprint="60362e5ff33f453d">
  <main>
    <head rend="h1">Marta Fascina, l’insulto agli interisti della deputata e compagna di Berlusconi</head>
    <graphic src="https://st.ilfattoquotidiano.it/wp-content/uploads/2023/01/09/fascina-berlusconi-690x362.jpg"/>
    <p>Ha fatto il giro dei social l’esultanza di <hi rend="#b">Adriano Galliani</hi> dopo il pareggio del <hi rend="#b">Monza</hi> contro l’<hi rend="#b">Inter</hi> nell’anticipo di <hi rend="#b">Serie A</hi> di sabato sera, terminato sul punteggio di 2 a 2. Molto più scomposta e inelegante è stata invece la reazione di <hi rend="#b">Marta Fascina</hi>, la compagna di <hi rend="#b">Silvio</hi><hi rend="#b">Berlusconi</hi>, che del Monza è presidente. Tra le sue storie Instagram è apparso un “Interista vaffanc***”, decisamente inappropriato per una deputata in forza alla maggioranza che governa il Paese.</p>
    <p>Fascina ha pensato bene di aggiungere anche<hi rend="#b"> tre punti esclamativi</hi> e quattro emoji del braccio muscoloso. Poi evidentemente si è resa conto del messaggio <hi rend="#b">volgare</hi>: infatti la storia è stata rimossa. Ma è rimasta in rete abbastanza perché cominciassero a circolare gli <hi rend="#b">screenshot</hi>.<graphic src="https://st.ilfattoquotidiano.it/wp-content/uploads/2023/01/09/marta-fascina-inter-monza.jpg"/></p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>