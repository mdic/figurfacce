<doc sitename="Il Fatto Quotidiano" title="Manovra, Berlusconi: &quot;Pdl saldo, ma con libertà di voto&quot; - Il Fatto Quotidiano" author="Manolo Lanaro" date="2011-12-16" url="http://www.ilfattoquotidiano.it/2011/12/16/manovra-berlusconi-pdl-saldo-liberta-voto/178034/" hostname="ilfattoquotidiano.it" description="“Il Pdl è saldo, ma con libertà di voto”. Silvio Berlusconi ha commentato così il voto di fiducia sulla manovra, approvata con 495 voti favorevoli. Nel Pdl si contano 23 contrari e 4 astenuti. “Alcuni deputati ci hanno chiesto la possibilità di dare un voto in astensione e qualcuno anche di votare no. Abbiamo ritenuto …" categories="Videogallery" tags="Fiducia;Manovra;Mario Monti;PDL;Silvio Berlusconi" fingerprint="f9d3d4a997826e79">
  <main>
    <head rend="h1">Manovra, Berlusconi: “Pdl saldo, ma con libertà di voto”</head>
    <graphic src="https://img.youtube.com/vi/5T-Krg1Yz9Q/maxresdefault.jpg"/>
    <p>“Il Pdl è saldo, ma con libertà di voto”. Silvio <hi rend="#b">Berlusconi</hi> ha commentato così il voto di <hi rend="#b">fiducia sulla manovra</hi>, approvata con 495 voti favorevoli. Nel Pdl si contano <hi rend="#b">23 contrari e 4 astenuti</hi>. “Alcuni deputati ci hanno chiesto la possibilità di dare un voto in astensione e qualcuno anche di votare no. Abbiamo ritenuto che alcuni deputati, per le particolari situazioni personali e le particolari provenienze da altri partiti, avessero ragione di astenersi o di votare no”. Sulle dichiarazioni di Fabrizio <hi rend="#b">Cicchitto</hi>, che ha chiesto ai “professori” di rivolgersi ai partiti in modo meno spocchioso, Berlusconi smorza i toni: “Diamogli tempo, è abbastanza scioccante avere a che fare con i partiti”. L’ex Premier, con un occhio leggermente arrossato, si è giustificato così: “Mi sono fatto un massaggio troppo forte”.<hi rend="#b">di Manolo Lanaro </hi></p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>