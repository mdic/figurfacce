<doc sitename="Il Fatto Quotidiano" title="Portò a casa di Berlusconi il giudice &quot;pentito&quot; del processo Mediaset: Cosimo Ferri punito dal Csm con due anni di perdita di anzianità - Il Fatto Quotidiano" author="F Q" date="2022-11-11" url="https://www.ilfattoquotidiano.it/2022/11/11/porto-a-casa-di-berlusconi-il-giudice-pentito-del-processo-mediaset-cosimo-ferri-punito-dal-csm-con-due-anni-di-perdita-di-anzianita/6870157/" hostname="ilfattoquotidiano.it" description="Ecco la sanzione disciplinare per il giudice ed ex sottosegretario" categories="Giustizia" tags="Cosimo Ferri;Processo Mediaset;Silvio Berlusconi" fingerprint="bbef96b46bca8235">
  <main><head rend="h1">Portò a casa di Berlusconi il giudice “pentito” del processo Mediaset: Cosimo Ferri punito dal Csm con due anni di perdita di anzianità</head><graphic src="https://st.ilfattoquotidiano.it/wp-content/uploads/2020/08/09/cosimo-ferri-690x362.jpg"/><p>L’ex deputato e sottosegretario alla Giustizia<hi rend="#b"> Cosimo Ferri</hi> è stato sanzionato con due anni di perdita di anzianità dalla sezione disciplinare del <hi rend="#b">Consiglio superiore della magistratura</hi>. <ref target="https://www.ilfattoquotidiano.it/in-edicola/articoli/2022/09/01/csm-processo-disciplinare-a-cosimo-ferri-porto-il-giudice-franco-da-b-per-mediaset/6787204/">Il procedimento è quello aperto appena lo scorso settembre</ref> con l’accusa di aver tenuto un “comportamento gravemente scorretto” accompagnando nella residenza romana di <hi rend="#b">Silvio Berlusconi</hi> il giudice <hi rend="#b">Amedeo Franco</hi>, il consigliere di Cassazione – scomparso nel 2019 – che fu relatore del processo che portò alla condanna definitiva dell’ex premier a quattro anni per frode fiscale. Le visite furono almeno tre, fra la fine del 2013 e l’inizio del 2014. In quelle occasioni – come emerse nel 2020 da alcune registrazioni audio pubblicate dalla stampa di destra – <ref target="https://www.ilfattoquotidiano.it/2020/06/30/berlusconi-laudio-del-giudice-con-lex-premier-sentenza-faceva-schifo-guidata-dallalto-ma-fu-anche-lui-a-firmarla-e-al-csm-nego-pressioni-la-cassazione-nessun-magistrato-espresse-di/5852911/">Franco disse a Berlusconi di considerare la sua condanna “ una grave ingiustizia“</ref> e di aver avuto l’impressione che la vicenda fosse stata “</p><p><hi rend="#b">guidata dall’alto</hi>“, affermando che “la sentenza faceva schifo”, di essere andato da lui per “</p><p><hi rend="#b">sgravarsi la coscienza</hi>” e suggerendo “una malafede del presidente del collegio” che pronunciò la condanna, definito “un</p><p><hi rend="#b">plotone di esecuzione</hi>“. Quel dissenso però non fu mai formalizzato da Franco, anche se ne avrebbe avuto la possibilità: anzi, di fronte alla sezione disciplinare Csm affermò in seguito di non essersi sentito né condizionato né influenzato nella decisione.</p><p>In quei mesi Ferri – magistrato in aspettativa, storico dominus della corrente di Magistratura indipendente – era <hi rend="#b">sottosegretario alla Giustizia</hi> nel governo Letta in quota Forza Italia. Una carica che avrebbe conservato, traslocando nelle file del Pd, anche nei governi Renzi e Gentiloni. Quando, dopo la pubblicazione degli audio, il <hi rend="#i">Fatto </hi><ref target="https://www.ilfattoquotidiano.it/in-edicola/articoli/2020/07/02/e-agli-incontri-con-berlusconi-cera-anche-cosimo-ferri/5854535/">svelò che era stato lui ad aver combinato gli incontri Franco-Berlusconi</ref>, si giustificò dicendo di non aver raccontato nulla per sette anni <ref target="https://www.ilfattoquotidiano.it/2020/07/02/berlusconi-il-renziano-ferri-portai-il-giudice-di-cassazione-dallex-premier-perche-non-lo-segnalai-a-nessuno-non-avevo-obblighi/5854981/">perché non aveva alcun obbligo giuridico di farlo</ref>. La Procura generale della Cassazione, titolare dell’azione disciplinare, ha però portato il suo caso di fronte al Csm. Venerdì 11 novembre si è tenuta l’ultima udienza, in cui è intervenuto lo stesso Ferri: “Non ho screditato nessuno, non c’é una frase fuori posto che io abbia detto. Il mio ruolo era quello di sottosegretario, svolgevo le mie</p><p><hi rend="#b">funzioni politiche</hi>e non di magistrato”, ha detto. Il sostituto pg della Cassazione Giovanni Di Leo ha invece ricordato che “la condizione di fuori ruolo non incide sul</p><p><hi rend="#b">dovere di rispetto</hi>e</p><p><hi rend="#b">correttezza</hi>nei confronti dei colleghi e che “non esistono dubbi sul fatto che Ferri</p><p><hi rend="#b">sapesse cosa Franco volesse andare a dire</hi>a Berlusconi”, chiedendo di sanzionarlo con sei mesi di sospensione dalle funzioni e dallo stipendio. Il collegio disciplinare invece ha optato per la sanzione più lieve della perdita di due anni di anzianità.</p><p>Quello per il “caso Franco” non è l’unico processo disciplinare a carico di Ferri. L’altro riguarda i “<hi rend="#b">fatti dell’hotel Champagne</hi>“, l’albergo romano in cui a maggio del 2019 il giudice-politico discuteva insieme a Luca Palamara, al deputato Luca Lotti e a cinque membri del Csm delle nomine al vertice delle Procure, inclusa quella di Roma che indagava sullo stesso Lotti. Quel procedimento è però <hi rend="#b">sospeso</hi> in attesa che la Corte costituzionale risolva il <ref target="https://www.ilfattoquotidiano.it/in-edicola/articoli/2022/07/08/lo-scudo-a-cosimo-ferri-e-illegittimo/6653976/">conflitto di attribuzione tra il Csm e la Camera dei deputati sull’ utilizzabilità delle intercettazioni del trojan nei confronti di Ferri</ref>. Lui nel frattempo ha subito la delusione di non essere rieletto alla Camera, dove si era candidato con il suo nuovo partito, Italia viva. Ma nei giorni scorsi ha chiesto e ottenuto dal plenum di palazzo dei Marescialli un’ulteriore aspettativa per svolgere il suo mandato di consigliere comunale a Carrara, la sua città </p><p><ref target="https://www.ilfattoquotidiano.it/2022/06/21/carrara-al-ballottaggio-cosimo-ferri-sostiene-il-candidato-leghista-il-pd-non-mi-ha-voluto/6635173/">di cui si era</ref>.</p><hi rend="#b">candidato sindaco</hi>alle amministrative del giugno scorso</main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>