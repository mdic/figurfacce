<doc sitename="Il Fatto Quotidiano" title="Maroni a Bologna: &quot;La grande coalizione ipotizzata da Berlusconi è follia&quot; (video) - Il Fatto Quotidiano" author="David Marceddu" date="2012-03-01" url="http://www.ilfattoquotidiano.it/2012/03/01/maroni-bologna-grande-coalizione-ipotizzata-berlusconi-follia/194918/" hostname="ilfattoquotidiano.it" description="“Vogliono fare la grande ammucchiata, ma noi della Lega nord no ci stiamo, sia per gli accoppiamenti tradizionali”. L'ex ministro" categories="Emilia Romagna" tags="Grande Coalizione;Lega;Roberto Maroni;Silvio Berlusconi" fingerprint="328bd84ce90f806c">
  <main>
    <head rend="h1">Maroni a Bologna: “La grande coalizione ipotizzata da Berlusconi è follia” (video)</head>
    <p><ref target="http://www.ilfattoquotidiano.it/wp-content/uploads/2012/03/robertomaroni_er.jpg"/>“Vogliono fare la <graphic src="http://www.ilfattoquotidiano.it/wp-content/uploads/2012/03/robertomaroni_er.jpg" title="robertomaroni_er"/></p>
    <p><hi rend="#b">grande ammucchiata</hi>, ma noi della Lega nord no ci stiamo, sia per gli accoppiamenti tradizionali”. L’ex ministro dell’Interno,</p>
    <p><hi rend="#b">Roberto Maroni</hi>, liquida così la proposta odierna di</p>
    <p><hi rend="#b">Silvio Berlusconi</hi>di una futura alleanza Pd-Pdl-Udc. Una grande coalizione, nelle idee del Cavaliere, per sostenere anche dopo il 2013 la coalizione di Mario Monti, con lo stesso attuale premier a guidarla. Il leader dei</p>
    <p><hi rend="#b">barbari sognanti era stasera a Bologna</hi>, ospite di una affollatissima assemblea del Carroccio emiliano, con oltre</p>
    <p><hi rend="#b">400 militanti</hi>a seguirlo e osannarlo.</p>
    <p>“Politicamente parlando mi sembra una follia – ha detto il ministro riferendosi alla proposta dell’ex premier – ma almeno è venuto alla luce che questa non è un patto politico fatto occasionale per superare la crisi economica, ma un accordo politico per fare fuori la Lega”.</p>
    <p>Intanto mentre i <hi rend="#b">No Tav bolognesi</hi> si sono messi a bloccare l’autostrada a poche centinaia di metri dall’hotel dove si tiene l’iniziativa, l’ex capo del Viminale ritorna sul tema dell’ordine pubblico. “Chi picchia in testa polizia e carabinieri va messo in galerea. Queste cose bisogna reagire subito e applicare la legge. Non cattivi o buoni, ma giusti”. Poi striglia il suo successore, <hi rend="#b">Anna Maria Cancellieri</hi>. “Questa era la mia linea da ministro, questo spero farà questo governo che però mi sembra <hi rend="#b">un po’ vacillare</hi>”.</p>
    <graphic src="https://img.youtube.com/vi/LM5ed322Vfk/maxresdefault.jpg"/>
    <p>Infine Maroni, a una domanda de <hi rend="#i">ilfattoquotidiano.it </hi>sul tesoriere <hi rend="#b">Francesco </hi><hi rend="#b">Belsito</hi> (quello dei presunti diplomi falsi e dei famigerati degli <hi rend="#b">investimenti leghisti in Tanzania</hi>) e sulle parole indulgenti di <hi rend="#b">Umberto Bossi</hi> (“<hi rend="#b">E’ un buon amministratore</hi>”), si chiude alterato in un “No comment”. Ma il suo fastidio per la vicenda del tesoriere – ancora tenuto in sella da Bossi nobnostante gli scandali – è nota. La non risposta di oggi di <hi rend="#b">Bobo</hi> sembra solo una conferma.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>