<doc sitename="Il Fatto Quotidiano" title="Bersani: &quot;Anche Mussolini venne sfiduciato. Solo Berlusconi resiste&quot; (video) - Il Fatto Quotidiano" author="David Marceddu" date="2011-09-18" url="http://www.ilfattoquotidiano.it/2011/09/18/bersani-anche-mussolini-venne-sfiduciato-solo-berlusconi-resiste/158373/" hostname="ilfattoquotidiano.it" description="Tutti gli statisti fanno un passo indietro. Lo fece anche Benito Mussolini. “Nel 1943 perfino il Gran Consiglio del Fascismo sfiduciò il Duce" categories="Emilia Romagna" tags="Antonio Di Pietro;Berlusconismo;Bologna;Cooperative;Crisi Economica;Fascismo;Festa dell’Unità;Filippo Penati;IDV;Nichi Vendola;Pier Ferdinando Casini;Referendum;Romano Prodi;Silvio Berlusconi;Udc;Ulivo" fingerprint="27cf1235913de22f">
  <main>
    <head rend="h1">Bersani: “Anche Mussolini venne sfiduciato. Solo Berlusconi resiste” (video)</head>
    <p><ref target="http://www.ilfattoquotidiano.it/wp-content/uploads/2011/09/bersani_er.jpg"/>Tutti gli statisti fanno un passo indietro. Lo fece anche <graphic src="http://www.ilfattoquotidiano.it/wp-content/uploads/2011/09/bersani_er.jpg" title="bersani_er"/></p>
    <p><hi rend="#b">Benito Mussolini</hi>. “Nel 1943 perfino il Gran Consiglio del Fascismo sfiduciò il Duce e rimise il mandato nelle mani del Re. Ma anche Blair, Zapatero. Solo Berlusconi sta attaccato al potere</p>
    <p><hi rend="#b">come una cozza allo scoglio</hi>”. Il paragone storico è forte e l’accostamento alla</p>
    <p><hi rend="#b">fine del Fascismo</hi>forse non è un caso, visto che il</p>
    <p><hi rend="#i">premier</hi>, come Mussolini alla fine, sembra sempre più alle corde. Il</p>
    <p><hi rend="#i">leit motiv</hi>del pomeriggio in cui il segretario del Partito democratico,</p>
    <p><hi rend="#b">Pierluigi Bersani</hi>chiude la festa de l’Unità di</p>
    <p><hi rend="#b">Bologna</hi>è uno solo: dimissioni del governo, governo di transizione per superare l’emergenza e poi elezioni anticipate. Alleati con chi? Su questo la linea del segretario del Pd rimane ancora vaga, nonostante il patto del</p>
    <p>
      <hi rend="#b">N</hi>
    </p>
    <p><hi rend="#b">uovo Ulivo</hi>siglato due giorni fa con</p>
    <p><hi rend="#b">Nichi Vendola</hi>e</p>
    <p><hi rend="#b">Antonio Di Pietro</hi>a Vasto.</p>
    <p>Bersani infatti ci va cauto ed evoca lo spettro dell’<hi rend="#b">Unione</hi>, l’alleanza di centrosinistra che, secondo lui, con le divisioni al suo interno, ha riaperto le porte a Silvio Berlusconi nel 2008. Dunque niente di scontato: “Non faremo più una <hi rend="#b">foto di gruppo</hi> di politici l’uno contro l’altro. Prima i programmi e gli obiettivi, poi foto di gruppo e le manifestazioni comuni”, ha detto il segretario riferendosi probabilmente all’invito di Vendola per una <hi rend="#b">manifestazione comune il 5 ottobre</hi>. “Nessuna alleanza a tutti i costi e prima i programmi”.</p>
    <graphic src="https://img.youtube.com/vi/WfhRHXKE1Y4&lt;/p&gt;&#10;&lt;p&gt;/maxresdefault.jpg” style=”width:630px;”&gt;&lt;br /&gt;&#10;                &lt;button style="/>
    <p>Poi c’è la questione dell’alleanza con l’Udc e anche qui Bersani non vuole chiudere alcuna strada: “Diciamo da tempo che è necessaria una convergenza tra i progressisti e <hi rend="#b">i moderati che vogliono superare il berlusconismo</hi>. Questa è la nostra proposta, poi tireremo le fila”. Ma <hi rend="#b">un avviso</hi> ai casiniani arriva molto chiaramente: “Alle ultime elezioni amministrative – ha detto Bersani a Bologna, durante l’intervista pubblica con il direttore de <hi rend="#i">l’Unità</hi>, <hi rend="#b">Claudio Sardo</hi><hi rend="#b">–</hi> si è vinto a <hi rend="#b">Macerata</hi> alleati con l’Udc. Ma, anche dove non eravamo alleati, poi al ballottaggio gli elettori Udc hanno scelto noi. Del resto <hi rend="#b">spesso ce li dimentichiamo, gli elettori</hi>”. Bersani si tiene comunque le mani libere sulla questione alleanze che in questi giorni sta provocando forti mal di pancia soprattutto tra chi (vedi <hi rend="#b">Fioroni</hi>, vedi <hi rend="#b">Follini</hi>) teme un arroccamento a sinistra del Pd. Del resto, spiega l’ex ministro, la prossima legislatura dovrà essere una sorta di <hi rend="#b">ri-Costituente</hi>, cinque anni per <hi rend="#b">ricostruire</hi> il Paese, “per superare il berlusconismo, con il suo populismo, plebiscitarismo”.</p>
    <p>Mani libere e posizione vaga anche sulla questione del referendum sulla legge elettorale. Il Pd ha presentato <hi rend="#b">una proposta di legge per un sistema a doppio turno</hi> e non ha ufficialmente appoggiato il referendum, anche se molti militanti e pezzi grossi del partito (un nome, <hi rend="#b">Romano Prodi</hi>), stanno raccogliendo le firme alle feste de l’Unità: “La nostra proposta è secondo me molto convincente – spiega Bersani –. Il <hi rend="#i">mattarellum</hi> che tornerebbe se vincesse il referendum non è il più adatto per la governabilità”. Detto questo, Bersani lancia una sfida a chi, come Di Pietro e Vendola, appoggia esplicitamente il referendum: “Alla fine della raccolta vediamo chi ha raccolto più firme, se alle loro oppure alle nostre feste. Noi non vogliamo mettere il nostro cappello di partito al referendum”.</p>
    <p>Ma è Berlusconi coi suoi scandali ad essere materia facile per scaldare il proprio pubblico di militanti. Il compagno Pierluigi, che da queste parti è stato anche governatore 20 anni fa, ci va giù pesante. Il primo riferimento è all’impegno di domani del <hi rend="#i">premier</hi>, in tribunale a Milano per il <hi rend="#b">caso Mills</hi>: “Domani all’<hi rend="#b">Onu</hi> si apre una assemblea fondamentale che deciderà su questioni per noi vicinissime e fondamentali come la Libia e lo stato palestinese. Ma l’Italia non ci sarà, perché evidentemente per Berlusconi ormai è più imbarazzante il tribunale dell’Onu del tribunale di Milano”.</p>
    <p>Bersani ne ha anche per l’alleato di Berlusconi, <hi rend="#b">Umberto Bossi</hi>: “Il federalismo della Lega Nord è stato un inganno micidiale. Gli enti locali non sono mai stati peggio di oggi con la Lega al Governo. È il Pd il vero partito del nord”. Poi affonda il colpo: “Credo che la gente non possa mangiare con le <hi rend="#b">favole</hi>, adesso abbiamo dei problemi seri e la Lega deve prendersi le sue respoonsabilità”.</p>
    <p>Durante il giro per gli stand della c’è anche il tempo di parlare del <hi rend="#b">caso Penati</hi>. Oggi l’intervista di <hi rend="#b">Piero Di Caterina </hi>(grande accusatore nel caso di presunte tangenti che coinvolge l’ex braccio destro di Bersani, <hi rend="#b">Filippo Penati</hi>), alla trasmissione <hi rend="#i">In mezz’ora</hi> di Lucia Annunziata ha riacceso il caso. Di Caterina scagiona in parte il Pd nazionale, ipotizzando che i suoi finanziamenti, contestati dalla magistratura durante gli anni di Penati sindaco di Sesto San Giovanni, non fossero diretti <hi rend="#b">a Roma</hi>. “I tre milioni, tre milioni e mezzo che ho dato nei dieci anni sarebbero bastati si è no per il partito di Sesto San Giovanni e di Milano non per quello nazionale”, ha detto Di Caterina. “Finanziamenti e non mazzette”, ha anche precisato precisato Di Caterina. “In quel periodo io finanzio Penati, non lo corrompo”.</p>
    <p>Ma Di Caterina ha lanciato anche un’accusa pesantissima a quelle <hi rend="#b">coop emiliane</hi> coinvolte nello stesso caso Penati: “Ho assistito a pagamenti tra Pasini e dirigenti delle Coop” ha detto l’imprenditore. Bersani, a un commento a caldo richiestogli da <hi rend="#i">ilfattoquotidiano.it</hi>, risponde con la sua solita linea da quando l’<hi rend="#i">affaire Penati</hi> è scoppiato: “I processi si fanno in tribunale, noi lasciamo lavorare la magistratura. Le cooperative sono comunque una realtà seria e importante che noi difenderemo anche dagli attacchi che sta portandogli contro la manovra del governo Berlusconi”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>