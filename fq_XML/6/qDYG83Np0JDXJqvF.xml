<doc sitename="Il Fatto Quotidiano" title="Il bunga bunga sbarca su iPhone e iPadE B. fa le corna anche su Android - Il Fatto Quotidiano" author="RQuotidiano" date="2011-06-23" url="http://www.ilfattoquotidiano.it/2011/06/23/il-bunga-bunga-sbarca-su-iphone-e-ipad/123050/" hostname="ilfattoquotidiano.it" description="Il bunga bunga diventa videogioco. Sono lontani i tempi dei cartelloni 6×3 in cui Silvio Berlusconi veniva immortalato come il “presidente operaio”, cui seguì tutta la saga del web, dal presidente muratore al presidente pontefice. Nell’epoca di wi-fi e touch screen, il premier sbarca su iPhone e iPad in versione Supermario. Si chiama Angry Bunga, …" categories="Tecnologia" tags="Apple;Bunga Bunga;iPhone;Silvio Berlusconi" fingerprint="8c45d52c50bc433d">
  <main>
    <head rend="h1">Il bunga bunga sbarca su iPhone e iPad<lb/>E B. fa le corna anche su Android</head>
    <p><ref target="http://www.ilfattoquotidiano.it/wp-content/uploads/2011/06/angry-bunga-pezzo.jpg"/>Il <graphic src="http://www.ilfattoquotidiano.it/wp-content/uploads/2011/06/angry-bunga-pezzo.jpg" title="angry bunga pezzo"/></p>
    <p><hi rend="#b">bunga bunga</hi>diventa videogioco. Sono lontani i tempi dei cartelloni 6×3 in cui Silvio Berlusconi veniva immortalato come il “presidente operaio”, cui seguì tutta la saga del web, dal presidente muratore al presidente pontefice. Nell’epoca di wi-fi e touch screen, il premier sbarca su</p>
    <p><hi rend="#b">iPhone</hi>e</p>
    <p><hi rend="#b">iPad</hi>in versione</p>
    <p><hi rend="#b">Supermario</hi>. Si chiama</p>
    <p><hi rend="#b">Angry Bunga</hi>, ed è un’applicazione scaricabile e acquistabile sul sito della Apple I-Tunes a 79 centesimi di euro. La grafica ricorda il celebre Super Mario Bros della</p>
    <p><hi rend="#b">Nintendo</hi>, questa volta però nessun idraulico in tuta da lavoro, ma il primo ministro italiano in doppiopetto.</p>
    <p>A dimostrazione che si tratta proprio di Silvio in versione videogame, l’audio iniziale al momento in cui si clicca su Play: un inconfondibile “mi consenta”. Quindici livelli, o missioni, tra cui <hi rend="#b">“Spaccanapoli”</hi>, visibile nel video di presentazione che ha totalizzato oltre 17mila visite in soli 6 giorni. Silvio è impegnato nella conquista delle grazie di <hi rend="#b">escort</hi> e <hi rend="#b">papi-girl</hi>, e per riuscirvi dovrà sfidare le pericolose toghe rosse, a colpi di banane e sacchetti della spazzatura. “Come raggiungere i favori di escort, <hi rend="#b">veline</hi> e papy girls?”, recita la recensione della app “Usa le armi a tua disposizione: banane, sexymele, sacchi dell’immondizia e sacchi di soldi. Il sexygate è in agguato, ma niente ti spaventa, diventa anche tu un governatore rubacuori sempre giovane. Usa tutte le armi a disposizione di un vero leader politico, e con i nuovi livelli in arrivo potrai conquistare il trono della repubblica delle banane!”.</p>
    <p>Così, con il <hi rend="#b">golfo di Napoli </hi>e il Vesuvio sullo sfondo, Silvio procede tra bidoni della spazzatura e sacchi di soldi, lancia banane in testa ai magistrati rossi, e salva ragazze vestite da veline o infermiere chiuse in gabbie dorate. Cosa ne pensano gli utenti? Idea eccellente, ma lancio degli oggetti da migliorare. Per chi vuole inoltre, lo stesso sviluppatore di Angry Bunga, mette a disponibile un’altra applicazione, questa volta gratuita: Appy Bunga. “Utilizzare Appy Bunga è semplice, intuitivo e divertente” scrive il sito <hi rend="#b">AndroidMarket</hi>, “seleziona una fra le simpatiche maschere disponibili, metti in posa amici e parenti ed incorniciali nel momento più saliente dell’iniziazione al Bunga Bunga!”, et voiltà avrete la foto del presidente del Consiglio che fa le corna ai vostri amici.</p>
    <p>
      <hi rend="#b">di Giulio Finotti</hi>
    </p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>