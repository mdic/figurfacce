<doc sitename="Il Fatto Quotidiano" title="Referendum, il governo ricorre alla Consulta Obiettivo: impedire ai cittadini di votare - Il Fatto Quotidiano" author="RQuotidiano" date="2011-06-04" url="http://www.ilfattoquotidiano.it/2011/06/04/referendum-il-governo-ricorre-alla-consulta-obiettivo-impedire-ai-cittadini-di-votare/115940/" hostname="ilfattoquotidiano.it" description="Silvio Berlusconi lo aveva già detto ieri a Maurizio Belpietro intervenendo a Mattino Cinque: “I referendum del 12 e 13 giugno sono iniziative demagogiche”. Insomma, un voto “inutile”, secondo il premier che però subito dopo aveva assicurato: “Il governo rispetterà il volere dei cittadini. Non daremo nessuna indicazione ai nostri sostenitori che avranno anzi libertà …" categories="Politica" tags="Cassazione;Corte Costituzionale;Nucleare;Paolo Romani;Referendum;Ricorso;Silvio Berlusconi" fingerprint="e98c529163cf62b1">
  <main><head rend="h1">Referendum, il governo ricorre alla Consulta <lb/> Obiettivo: impedire ai cittadini di votare</head><p><ref target="http://www.ilfattoquotidiano.it/wp-content/uploads/2011/06/referendum1.jpg"/>Silvio Berlusconi lo aveva<graphic src="http://www.ilfattoquotidiano.it/wp-content/uploads/2011/06/referendum1.jpg" title="referendum_interna"/></p><p><ref target="http://www.ilfattoquotidiano.it/2011/06/03/berlusconi-a-mattino5-i-referendum-nascono-da-iniziative-demagogiche/115686/">già detto ieri a</ref>: “I referendum del 12 e 13 giugno sono iniziative demagogiche”. Insomma, un voto “inutile”, secondo il premier che però subito dopo aveva assicurato: “Il governo rispetterà il volere dei cittadini. Non daremo nessuna indicazione ai nostri sostenitori che avranno anzi libertà di scelta – spiegava il Cavaliere – anche se questi referendum nascono da iniziative demagogiche”. In particolare, sul nucleare “le norme sulla localizzazione delle centrali sono state già abrogate e quindi si chiede ai cittadini di votare sul nulla”. A ogni modo, assicurava Berlusconi, ”ci asteniamo dal prendere posizione e ci adegueremo alla volontà dei cittadini”. E l’esito della consultazione ”non avrà conseguenze sul governo. Gli italiani ci diranno, anche con questo voto, anche se inutile, di non volere il nucleare e noi prenderemo atto del volere dei cittadini”. Il giorno dopo è già il momento del voltafaccia. Perché il governo, infatti, il primo giugno, con una lettera firmata da</p><hi rend="#b">Maurizio Belpietro</hi>intervenendo a<hi rend="#i">Mattino Cinque</hi><p><hi rend="#b">Gianni Letta</hi>, ha chiesto all’Avvocatura generale dello Stato, di “intervenire” all’udienza della Corte costituzionale sull’ammissibilità del nuovo quesito sul nucleare</p><p><ref target="http://www.ilfattoquotidiano.it/2011/06/01/nucleare-la-cassazione-dice-si-al-referendum-del-12-e-13-giugno/115087/">dopo il via libera dato dall’Ufficio per il referendum della Cassazione</ref>. Con il mandato chiarissimo di “evidenziare l’inammissibilità della consultazione”. Insomma, gli avvocati dello Stato chiederanno martedì che i cittadini non possano votare sul nucleare.</p><hi rend="#b">(Leggi l’articolo)</hi><p>“La Corte Costituzionale il prossimo 7 giugno dovrebbe ritenere inammissibile la richiesta di referendum, come è stata formulata nella recente ordinanza della Corte di Cassazione, perché a quest’ultima spetta solo una verifica formale dei requisiti e non anche ulteriori valutazioni ‘sostanziali'”, chiede l’<hi rend="#b">Avvocatura dello Stato</hi> nella memoria presentata alla Consulta. Con il varo del dl ‘Omnibus’, si sottolinea in particolare, il governo non ha fatto una modifica meramente “formale”, ma una “innegabile e sostanziale diversità di scelta” rispetto alle norme sul nucleare sulle quali era stato chiesto il referendum. Per questo, gli elettori, il 12 e 13 giugno, si troveranno a votare un quesito “del tutto difforme rispetto a quello in base al quale sono state raccolte le sottoscrizioni necessarie allo svolgimento del referendum”. Vi è dunque “ben di più rispetto a quelle modifiche formali o di dettaglio” su cui la Cassazione si sarebbe potuta esprimere.</p><p>Con la decisione della <hi rend="#b">Cassazione</hi>, inoltre, secondo l’Avvocatura, è cambiata la natura stessa del referendum “che non è più abrogativa ma propositiva, se non consultiva”. “Poiché, non deriva dai commi 1 e 8 dell’art.5 la possibilità di realizzare centrali nucleari, né di dar corso ad una politica energetica fondata sul nucleare – è scritto nella memoria – ne consegue che ciò che si chiede all’elettorato è di esprimersi sull’opportunità che in futuro, sulla base di nuove scelte, l’Italia adotti una strategia energetica. Ciò però non è previsto dal nostro ordinamento costituzionale con la conseguenza che il quesito risultante dall’ordinanza del 1 giugno dell’Ufficio Centrale per il Referendum non può che ritenersi inammissibile”.</p><p>Insomma il governo vuole affossare questo referendum che, nonostante i proclami, ha un valore politico che van oltre i singoli quesiti. Lo rivela l’interesse con cui segue la vicenda il ministro dello Sviluppo economico <hi rend="#b">Paolo Romani</hi>: “Ritengo che la Cassazione abbia riproposto un quesito referendario che non è stato sottoscritto da coloro che hanno chiesto di fare il referendum, quindi per dare un giudizio: aspetto la sentenza della Consulta”, ha detto ieri a margine di un incontro a Milano con il vicepresidente della Repubblica popolare cinese Xi Jinping.</p><p>La questione si fa ancora più complessa alla luce delle<hi rend="#b"> motivazioni</hi> dell’Ufficio per il referendum della Cassazione che sono state rese note ieri. Innanzitutto appare evidente la divisione tra i giudici visto che il relatore non ha scritto la sentenza. Inoltre, viene evidenziato, a maggioranza, che nelle nuove norme c’è una “manifesta contraddizione con le dichiarate abrogazioni” e si “dà luogo a una flessibile politica dell’energia che include e non esclude anche nei tempi più prossimi la produzione a mezzo di energia nucleare”. Per i giudici il famoso comma 1 dell’articolo 5 “apre nell’immediato al nucleare solo apparentemente cancellato”. Infine, non si può dimenticare che sulla Corte costituzionale pende la rinuncia formale alla presidenza di <hi rend="#b">Paolo Maddalena</hi>, successore designato (per anzianità) dell’attuale presidente<hi rend="#b"> Ugo De Siervo</hi>. Al suo posto lunedì la Consulta eleggerà <hi rend="#b">Alfonso Quaranta</hi>, giudice che piace al centrodestra, ma anche ex democristiano capace di dialogare con aree diverse. Ecco allora che la sentenza della Cassazione potrebbe prestare il fianco a qualche critica da parte dei giudici costituzionali, in un momento di grande fermento per la Consulta.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>