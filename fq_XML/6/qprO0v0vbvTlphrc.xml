<doc sitename="Il Fatto Quotidiano" title="Il Giornale continua con gli insulti E Il Foglio chiede le primarie per il post-B. - Il Fatto Quotidiano" author="Elena Rosselli" date="2011-05-31" url="http://www.ilfattoquotidiano.it/2011/05/31/il-giornale-continua-con-gli-insulti-e-il-foglio-chiede-le-primarie-per-il-post-b/114889/" hostname="ilfattoquotidiano.it" description="Da una parte gli ‘house horgan’ berlusconiani che continuano a picchiare duro, dall’altra i più miti consigli di Giuliano Ferrara e Vittorio Feltri (“Provveda a tutti noi oltre che a se stesso”). Sullo sfondo le richieste di rinnovamento che ormai arrivano da ogni parte del partito e persino dalla Chiesa. I risultati del voto amministrativo …" categories="Media" tags="Alessandro Sallusti;Elezioni 2011;Elezioni Napoli;Giuliano Ferrara;Il Foglio;Il Giornale;Libero;Maurizio Belpietro;Primarie;Radio Vaticana;Silvio Berlusconi;Vittorio Feltri" fingerprint="69a3d23c6bdac001">
  <main><head rend="h1">Il Giornale continua con gli insulti <lb/> E Il Foglio chiede le primarie per il post-B.</head><p><ref target="http://www.ilfattoquotidiano.it/wp-content/uploads/2011/05/il-giornale.jpg"><graphic decoding="async" class="size-full wp-image-114906" title="Giornale_psicodramma_interna" src="http://www.ilfattoquotidiano.it/wp-content/uploads/2011/05/il-giornale.jpg" alt="" width="295" height="152"/></ref></p><graphic src="http://www.ilfattoquotidiano.it/wp-content/uploads/2011/05/il-giornale.jpg" title="Giornale_psicodramma_interna"/><p>Da una parte gli ‘house horgan’ berlusconiani che continuano a picchiare duro, dall’altra i più miti consigli di <hi rend="#b">Giuliano Ferrara</hi> e <hi rend="#b">Vittorio Feltri</hi> (“Provveda a tutti noi oltre che a se stesso”). Sullo sfondo le richieste di rinnovamento che ormai arrivano da ogni parte del partito e persino dalla Chiesa. I risultati del voto amministrativo di ieri, potrebbero avere “un effetto domino e destabilizzare il governo Berlusconi”, afferma <hi rend="#b">Radio Vaticana</hi> nella sua edizione in lingua francese a commento dei risultati dei ballottaggi. Il servizio viene presentato con il titolo: ‘Berlusconi destabilizzato da un voto- sanzione’ . “Nella piazza della cattedrale di Milano – afferma ancora la radio della Santa Sede – i simpatizzanti di sinistra hanno festeggiato con entusiasmo la vittoria di Giuliano Pisapia, che rappresenta l’inizio, secondo loro, di una valanga che trascinerà Berlusconi”. Quindi si parla “di un<hi rend="#b"> risveglio delle coscienze</hi> dopo anni di letargo, di <hi rend="#b">uno schiaffo per il Presidente</hi> del consiglio italiano che potrebbe avere un effetto domino e destabilizzare il governo”.</p><p>Anche<ref target="http://www.avvenire.it/Commenti/Una+fase+nuova+probabilmente_201105310641080000000.htm"> il quotidiano dei vescovi commenta positivamente i risultati del voto amministrativo</ref>. Si profila probabilmente “una fase nuova per la politica italiana. Certo faticosa, ma interessante e coinvolgente come possono diventarlo, se condotte con lungimiranza, tutte le transizioni da un tempo politico a un altro”, si legge su <hi rend="#b"> Avvenire</hi>. Vivremo ancora, prevede il direttore </p><p><hi rend="#b">Marco Tarquinio</hi>, “una stagione di governo difficile ed esigente” ma la “sberla” ricevuta da Berlusconi, come ammesso da Maroni, e la complicata situazione del Pd, che “pur essendo la principale forza di alternativa, si ritrova con un ruolo scudiero proprio nelle due piazze simbolo di quest’elezione, Milano e Napoli, ed è lontano dai massimi storici di consenso”, rendono necessario l’avvio di “un cantiere” per lavori di “ristrutturazione”.</p><p>Di opinione ben diversa <hi rend="#i"> Il Giornale</hi> che indossa l’elmetto e va in trincea. Anche se la campagna elettorale è finita ufficialmente venerdì 27 maggio e ormai i risultati sono noti, c’è chi non si arrende.</p><p><ref target="http://www.ilgiornale.it/interni/leditoriale_grande_psicodramma_dopo_elezioni/destra-sinistra-berlusconi-pd-lega-maggioranza-opposizione-pisapia-moratti-de_magistris/31-05-2011/articolo-id=526503-page=0-comments=1">. A fianco di una foto con tanto di Duomo sovrastato da una bandiera di Che Guevara e sotto un titolo enorme “Il grande psicodramma”, il direttore dà la sua versione della sconfitta: “Una parte di moderati, non andando a votare, ha deciso di dare il via libera a un sindaco rifondatore comunista, Pisapia, già amico di terroristi prima e centri sociali poi. Nonostante esperti politologi, raffinati sociologi e anche qualche immancabile teologo ci abbiano spiegato negli ultimi quindici giorni, e lo faranno ancor più oggi e nei prossimi, come tutto questo abbia un senso profondo e fondamentale per i destini del Paese, noi continuiamo a non capire e a ritenerlo più semplicemente</ref></p><hi rend="#b">Il Giornale</hi>di<hi rend="#b">Alessandro Sallusti</hi>dedica al dopo-elezioni una copertina da battaglia ancora aperta<p><hi rend="#b">una grande, enorme stronzata</hi>“. Sallusti ha il dente avvelenato. Ce l’ha</p><p><hi rend="#b">con Vendola</hi>, “padrino politico di Pisapia”, colpevole di aver chiamato “fratelli” rom e musulmani (“Parla per te, gli sfruttatori di bambini e scippatori di vecchiette saranno fratelli tuoi, io resto dell’idea che prima li mandiamo via dalle nostre città meglio è per tutti”); ce l’ha persino</p><p><hi rend="#b">con i milanesi</hi>che “se hanno deciso così alla fine saranno anche affari loro”; fino</p><p><hi rend="#b">agli italiani tutti</hi>perché “non è pensabile che la maggioranza stia dalla parte dei magistrati che ieri hanno indagato il presidente del Consiglio per le interviste rilasciate ai tg di Rai e Mediaset, ultimo atto di una farsa giudiziaria ormai senza fondo”.</p><p>Toni da battaglia anche su<hi rend="#i"> La Padania</hi>, il quotidiano della Lega Nord. Nello ‘speciale amministrative’ sotto il titolo principale “L’Italia sinistra dei fratelli musulmani”, la giornalista punta sempre sullo stesso bersaglio, quel Nichi Vendola che “si precipita a Milano e fa indossare il burqa alla bela Madunina. Abbraccia anche i rom e annuncia: “Ora cambierà tutto, ma i padani non sono pirla”. Pirla no, ma arrabbiati sì visto che ieri negli spazi internet di Pdl e Lega non mancavano i militanti che puntavano il dito contro la gestione della campagna elettorale e non risparmiavano accuse al Carroccio stesso. “Non voglio infierire – sottolineava ad esempio Vittorio – ma perdere Milano e Napoli dopo Jervolino è il massimo! Quando si passano anni a sostituire le riforme con le polemiche sulle stesse, si è solo scemi”. Chi si firma ‘milanese’ chiama in causa direttamente</p><p><hi rend="#b">Silvio Berlusconi</hi>: “Forse ora ci renderemo tutti conto – si leggeva nel suo post – che le esternazioni di Berlusconi hanno solo danneggiato la Moratti. Era una elezione di sindaco non una elezione politica!!!”. Critico anche il messaggio lasciato da ‘Monluc’: “Presidente Berlusconi riformare la giustizia è sacrosanto (in silenzio) risolvere problemi agli italiani è essenziale (ad alta voce) altrimenti si dà la zappa sui piedi”. Se la prende con il Carroccio invece Luigi: “Io penso – scriveva – che Bossi abbia fatto il doppio gioco non votando al I turno x accusare Silvio che gli errori fatti sono suoi (x ricattare e chiedere altri ministeri”. Ma sul ‘banco degli imputatì finisce</p><p><hi rend="#b">Giulio Tremonti</hi>: “Chi semina poco raccoglie poco o nulla. Questo detto da gente che da una vita vota a destra. Siete immobili, sempre a far leva sui conti in ordine. E le liberalizzazioni”.</p><p>Ad abbassare i toni ci prova <hi rend="#i"> Il Foglio</hi>, solitamente incendiario. La richiesta che arriva dall’Elefantino suona come un avviso di sfratto a Silvio Berlusconi. </p><p><ref target="http://www.ilfoglio.it/soloqui/9074">e, sul suo quotidiano, pubblica una proposta di regolamento per l’elezione del presidente del Popolo della libertà e dei coordinatori regionali. Da svolgersi nel primo weekend di ottobre in tutta Italia, le primarie, si legge, “saranno aperte a “tutti gli elettori che sottoscrivono una formale adesione al programma di partito, dichiarano di esserne sostenitori e versano un contributo di almeno cinque euro”. Per essere candidati alla presidenza del Pdl, prosegue il regolamento, serve “una riconoscibile esperienza di lavoro politico nel partito, anche di governo e amministrativa”, insieme a “diecimila firme raccolte in almeno due terzi delle regioni”. Per i coordinatori regionali sono invece necessarie “tremila firme di sottoscrittori nella circoscrizione regionale interessata” e “una esperienza di lavoro nel partito regionale”.</ref></p><hi rend="#b">Giuliano Ferrara</hi>rilancia infatti l’idea delle<hi rend="#b">primarie nel Pdl</hi><p>E persino due pasdaran come Maurizio Belpietro e Vittorio Feltri riconoscono la sconfitta, anzi “la batosta” subita dal Cavaliere e provano a dare consigli al leader per risollevarsi dal “disastro”. E mentre <hi rend="#b">Feltri </hi>rivolge a Berlusconi una lettera, “Caro Cavaliere torni a fare il Berlusconi”, <hi rend="#b">Belpietro</hi> si lancia in un’analisi del voto dal sapore molto amaro. Parafrasando la celebre frase usata da Indro Montanelli nei confronti di Berlusconi (il napoletano “chiagne e fotte” diventa <hi rend="#b">“chiagne e non fotte”</hi>), il direttore di Libero avverte: “Il disastroso risultato di Napoli e Milano non è un campanello d’allarme. E’ una sirena, e di quelle che bucano i timpani”. Guai a minimizzare perché “l’aria non è favorevole all’attuale maggioranza”. E se i candidati sindaci hanno le loro colpe, “è però l’assenza di speranza che ha pesato” perché “il centrodestra non è stato capace di impersonare il cambiamento”. La soluzione? Prima di tutto Berlusconi “torni a offrire agli italiani la rivoluzione liberale”; lasci poi stare la giustizia (e ancora di più smetta di parlarne con Obama&amp;co.); ricominci dunque dai “problemi veri” perché “chiunque lo conosca sa che il Cavaliere non vuole fare la fine del perdente”. I consigli di Belpietro sono gli stessi di Feltri. In una lettera aperta il direttore editoriale scrive: “Vari italiani si sono resi conto che lei ha le mani legate e la testa occupata da enormi problemi personali”. Come se non bastasse, scrive ancora Feltri, “il Pdl non è più un efficiente comitato elettorale, ma non è mai diventato un partito con gerarchia affidabile ed è dilaniato da lotte intestine” e anche le <hi rend="#b">“vicende di letto”</hi> che hanno contribuito a far dire agli italiani: “ma questo Berlusconi ne ha sempre una, potrebbe almeno evitare di esporre il fianco ogni 5 minuti alle accuse”. Come uscirne? “Berlusconi torni a fare il Berlusconi, un uomo nel quale potersi identificare”. Infine “un consiglio e una preghiera”: “Provveda a tutti noi oltre che a se stesso”.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>