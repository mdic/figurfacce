<doc sitename="Il Fatto Quotidiano" title="&quot;Due milioni e mezzo nella valigetta&quot;, la banca svizzera respinge i soldi di Emilio Fede - Il Fatto Quotidiano" author="RQuotidiano" date="2012-03-27" url="http://www.ilfattoquotidiano.it/2012/03/27/milioni-mezzo-nella-valigetta-banca-svizzera-respinge-soldi-emilio-fede/200357/" hostname="ilfattoquotidiano.it" description="Due milioni e mezzo di euro contenuti in una valigetta. Emilio Fede si è presentato così in una filiale di una banca svizzera a Lugano. Voleva depositare il denaro, ma l’operazione gli è stata negata. L’episodio, raccontato oggi sul Corriere della Sera e su La Stampa, sarebbe avvenuto alla fine di dicembre del 2011, ma …" categories="Cronaca" tags="Emilio Fede;Giuseppe Spinelli;Lele Mora;Ruby;Silvio Berlusconi;Svizzera" fingerprint="883e847feca25616">
  <main>
    <head rend="h1">“Due milioni e mezzo nella valigetta”, la banca svizzera respinge i soldi di Emilio Fede</head>
    <p><ref target="http://www.ilfattoquotidiano.it/wp-content/uploads/2011/04/small_110201-185819_ro030608pol_0072.jpg"/>Due milioni e mezzo di euro contenuti in una valigetta. <graphic src="http://www.ilfattoquotidiano.it/wp-content/uploads/2011/04/small_110201-185819_ro030608pol_0072.jpg" title="Emilio Fede_interna"/></p>
    <p><hi rend="#b">Emilio Fede</hi>si è presentato così in una filiale di una banca svizzera a</p>
    <p><hi rend="#b">Lugano</hi>. Voleva depositare il denaro, ma l’operazione gli è stata negata. L’episodio,</p>
    <p><ref target="http://www.corriere.it/economia/12_marzo_27/sarzanini-fede-svizzera_735d5576-77cc-11e1-978e-bf07217c4d25.shtml">raccontato oggi sul</ref>e su</p>
    <hi rend="#i">Corriere della Sera</hi>
    <p>
      <hi rend="#i">, sarebbe avvenuto alla fine di dicembre del 2011, ma la segnalazione sarebbe arrivata alle autorità italiane solo a gennaio di quest’anno. Per il</hi>
    </p>
    <ref target="http://www.corriere.it/economia/12_marzo_27/sarzanini-fede-svizzera_735d5576-77cc-11e1-978e-bf07217c4d25.shtml">La Stampa</ref>
    <p>
      <hi rend="#i">direttore del Tg4, già sotto accusa per favoreggiamento della prostituzione nel processo</hi>
    </p>
    <p><hi rend="#b">Ruby</hi>e bancarotta fraudolenta nell’indagine che ha portato in carcere l’ex manager dei vip</p>
    <p><hi rend="#b">Lele Mora</hi>, una nuova tegola che potrebbe trasformarsi in una accusa di evasione fiscale e esportazione di capitali all’estero.</p>
    <p>Secondo la ricostruzione, il giornalista, accompagnato da un’altra persona di cui non è nota l’identità, si è presentato nella banca elvetica per depositare il denaro che portava con sè. I funzionari, scrive il <hi rend="#i">Corriere</hi>, solitamente molto attenti al riserbo sul nome dei propri clienti evidentemente non gradiscono la pubblicità eccessiva. E il nome di Fede è già ampiamente balzato agli onori delle cronache. Così il deposito viene rifiutato e i due se ne vanno. La segnalazione però parte e con essa i controlli delle autorità italiane. Che verificano l’effettiva corrispondenza dell’identità. Ora, però, le Fiamme gialle si chiedono da dove il conduttore abbia preso una cifra così ingente e se gli appartenga realmente. A indagare, sulla base di una denuncia fatta da un anonimo, è il pm della Procura della Repubblica di Roma, Pierfilippo Laviani.</p>
    <p>Per Fede – che smentisce categoricamente la veridicità dell’episodio – non è il primo episodio del genere. Dalle carte del caso Ruby spunta ad esempio la famigerata “cresta” di un milione e duecentomila euro che il giornalista avrebbe ‘trattenuto’ per sè dai 2,8 milioni che il tesoriere di Berlusconi, <hi rend="#b">Giuseppe Spinelli</hi> avrebbe fatto avere allo stesso Mora, travolto dai debiti della sua Lm management. E già nell’estate scorsa, dopo una rogatoria internazionale, i pm avevano interrogato un funzionario della Bsi di Lugano, Patrick Albisetti, per ricostruire prelievi e spostamenti di denaro per mezzo milione di euro.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>