<doc sitename="Il Fatto Quotidiano" title="Mattarella, le reazioni dei leader: nessuno nota l'appello a pagare le tasse" author="F Q" date="2023-01-01" url="https://www.ilfattoquotidiano.it/2023/01/01/mattarella-le-reazioni-dei-leader-di-partito-meloni-ringrazia-per-salvini-la-miglior-risposta-sono-ponte-sullo-stretto-e-autonomia/6922624/" hostname="ilfattoquotidiano.it" description="Come ogni anno, il messaggio di Capodanno di Sergio Mattarella ha tenuto insieme tanti elogi, auspici e avvertimenti. E come sempre i leader di ogni schieramento politico ci hanno letto indicazioni perfettamente in sintonia con i loro desiderata. Mentre apparentemente nessuno era attento quando il capo dello Stato, a due giorni dall’approvazione di una manovra …" categories="Politica" tags="Giorgia Meloni;Matteo Salvini;Sergio Mattarella;Silvio Berlusconi" fingerprint="bd8256767896eb4d">
  <main><head rend="h1">Mattarella, le reazioni dei leader di partito: Meloni ringrazia, per Salvini “la miglior risposta sono Ponte sullo Stretto e Autonomia”</head><graphic src="https://st.ilfattoquotidiano.it/wp-content/uploads/2022/12/31/melonisalvini_1200-1200x630.jpg"/><p>Come ogni anno, il <ref target="https://www.ilfattoquotidiano.it/2022/12/31/il-discorso-di-fine-anno-di-mattarella-dal-dovere-di-rispettare-la-costituzione-ai-timori-per-laumento-della-poverta-lappello-chi-paga-le-tasse-fa-bene-allitalia/6922600/">messaggio di Capodanno di Sergio Mattarella </ref>ha tenuto insieme tanti </p><p><hi rend="#b">elogi, auspici e avvertimenti.</hi>E come sempre i leader di ogni schieramento politico ci hanno letto indicazioni</p><p><hi rend="#b">perfettamente in sintonia con i loro desiderata</hi>. Mentre apparentemente nessuno era attento quando il capo dello Stato, a due giorni dall’approvazione di una manovra che contiene</p><p><hi rend="#b">12 sanatorie e condoni</hi>, ha ricordato che “la Repubblica è nel</p><p><hi rend="#b">senso civico</hi>di chi paga le</p><p><hi rend="#b">imposte</hi>perché questo serve a far funzionare l’Italia e quindi al bene comune”. Su quella frase nessun commento.</p><p>La risposta più istituzionale è arrivata dalla premier <hi rend="#b">Giorgia Meloni</hi>, l’unica chiamata direttamente in causa da Mattarella che ha sottolineato come una donna a capo dell’esecutivo <ref target="https://www.ilfattoquotidiano.it/2022/12/31/il-discorso-di-fine-anno-di-mattarella-dal-dovere-di-rispettare-la-costituzione-ai-timori-per-laumento-della-poverta-lappello-chi-paga-le-tasse-fa-bene-allitalia/6922600/">rappresenti “una novità di grande significato sociale e culturale,</ref> che era da tempo matura nel nostro Paese, oggi divenuta realtà”. Palazzo Chigi ha fatto sapere che “nel corso di una </p><p><hi rend="#b">telefonata</hi>al Presidente della Repubblica il Presidente del Consiglio” – come al solito il suo ufficio comunicazione si riferisce a Meloni usando il</p><p><hi rend="#b">maschile</hi>– “ha espresso gratitudine per l’incoraggiamento a governare con la</p><p><hi rend="#b">responsabilità</hi>che la</p><p><hi rend="#b">difficoltà</hi>del momento esige, dopo le</p><p><hi rend="#b">elezioni</hi>politiche che per la prima volta vedono una</p><p><hi rend="#b">donna</hi>alla guida del governo”.</p><p>Per<hi rend="#b"> Silvio Berlusconi</hi> (FI) Mattarella “ha saputo interpretare l’unità profonda della Nazione intorno ai<hi rend="#b"> valori fondanti della nostra Carta Costituzionale</hi></p><p><ref target="https://www.ilfattoquotidiano.it/2022/09/23/riforme-costituzionali-meloni-sul-palco-del-centrodestra-vogliamo-i-presidenzialismo-se-avremo-i-numeri-lo-faremo-anche-da-soli/6813871/">“, che la nuova maggioranza come è noto intende</ref>, “di cui ricorrono proprio domani i</p><hi rend="#b">riformare</hi>in senso presidenziale<p><hi rend="#b">75 anni dall’entrata in vigore</hi>”. Secondo il vicepremier</p><p><hi rend="#b">Matteo Salvini</hi>(Lega) quel che conta è che il messaggio presidenziale abbia “evidenziato che il centrodestra ha vinto chiaramente le elezioni, ha formato un governo in tempi rapidi e guida il Paese in piena</p><p><hi rend="#b">legittimità</hi>: auspichiamo che questa analisi</p><p><hi rend="#b">isoli quelle frange dell’opposizione</hi>che ancora</p><p><hi rend="#b">non si rassegnano alla sconfitta</hi>e</p><p><hi rend="#b">delegittimano</hi>pericolosamente gli</p><p><hi rend="#b">avversari</hi>”. E “la migliore risposta al Presidente”, è convinto il leader leghista, “è l’impegno quotidiano per far correre l’Italia, anche grazie a</p><p><hi rend="#b">cantieri</hi>come quelli che abbiamo iniziato a sbloccare,</p><p><hi rend="#b">ponti come quello sullo Stretto</hi>,</p><p><hi rend="#b">riforme come quella dell’Autonomia</hi>prevista dalla Costituzione (opportunamente richiamata dal Capo dello Stato), sforzi come quelli che stiamo facendo per una migliore consapevolezza delle regole di sicurezza stradale soprattutto per i ragazze e ragazzi”.</p><p>Dall’opposizione, <hi rend="#b">Giuseppe Conte</hi> (M5s) punta sull’auspicio di Mattarella che il 2023 segni la fine delle <hi rend="#b">ostilità russe</hi> in Ucraina: “È un <hi rend="#b">imperativo morale</hi> che mi auguro aiuti ad armonizzare l’ancor<hi rend="#b"> timido dibattito nel Paese</hi> sulla necessità di pace. È un augurio in linea con l’aspettativa di un’Europa finalmente protagonista di un percorso che renda merito al suo spirito fondativo di pacificazione e prosperità tra i popoli”. <hi rend="#b">Enrico Letta</hi> (Pd) mette un accento diverso, sottolineando la “conferma della<hi rend="#b"> linea europea e atlantica di sostegno all’Ucraina</hi> per arrivare alla pace”. E ricordando il riferimento al “dramma degli <hi rend="#b">squilibri</hi> crescenti”, perché “lottare contro tutte le <hi rend="#b">disuguaglianze</hi> appare come obiettivo cruciale”, e l’appello a “seguire la scienza e a tenere la guardia alta sulla lotta alla pandemia e la<hi rend="#b"> difesa della sanità pubblica”.</hi></p><p>Anche per il segretario di Sinistra italiana <hi rend="#b">Nicola Fratoianni</hi>, gli accenti più importanti sono “la ricerca necessaria della <hi rend="#b">pace</hi> in Ucraina” e la “difesa dei più <hi rend="#b">deboli</hi>. Dalla necessità di battere le diseguaglianze, nell’attenzione nei diritti di libertà di tutti e tutte”. Il co-portavoce di Europa Verde e deputato di Alleanza Verdi e Sinistra <hi rend="#b">Angelo Bonelli </hi>si concentra sull’ambiente: “L’intervento di fine anno del Presidente della Repubblica Mattarella è molto importante e condivisibile perché coglie e invia al Governo la sollecitazione di passare all’azione nella<hi rend="#b"> lotta ai cambiamenti climatici,</hi> nella <hi rend="#b">transizione energetica</hi> basata sulle <hi rend="#b">rinnovabili</hi>, nella modernizzazione digitale. L’accento sul futuro dell’umanità è un invito a pensare alle nuove generazioni, alle quali dobbiamo lasciare un Pianeta vivibile sia dal punto di vista ambientale che sociale”.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>