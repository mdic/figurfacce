<doc sitename="Il Fatto Quotidiano" title="Scarpinato parla dei rapporti di FI con Cosa nostra ma il microfono viene spento: La Russa lo silenzia mentre sta dicendo 'Marcello Dell'Utri' - Il Fatto Quotidiano" author="Alberto Sofia" date="2022-10-26" url="https://www.ilfattoquotidiano.it/2022/10/26/scarpinato-parla-dei-rapporti-di-fi-con-cosa-nostra-ma-il-microfono-viene-spento-la-russa-lo-silenzia-mentre-sta-dicendo-marcello-dellutri/6852360/" hostname="ilfattoquotidiano.it" description="Roberto Scarpinato interrotto da Ignazio La Russa quando sta parlando dei legami tra Silvio Berlusconi e persone legate alla mafia. Guardate cosa è successo [Video]" categories="Politica" tags="Giorgia Meloni;Governo Meloni;Ignazio La Russa;Marcello DellUtri;Roberto Scarpinato;Silvio Berlusconi" fingerprint="39631338e872304a">
  <main>
    <p>“Sulla sua volontà di tenere una<hi rend="#b"> linea di fermezza contro la mafia</hi>, mi faccia nutrire perplessità, tenuto conto che la vostra maggioranza si regge anche su una forza politica <hi rend="#b">il cui leader</hi> ha mantenuto <hi rend="#b">rapporti pluriennali coi mafiosi</hi> e che ha tra i suoi soci fondatori <hi rend="#b">Marcello Dell’Ut…</hi>“.<hi rend="#b"> Roberto Scarpinato</hi> stava pronunciando il nome del braccio destro di <hi rend="#b">Silvio Berlusconi</hi>, condannato per concorso esterno in associazione mafiosa, quando il <hi rend="#b">microfono</hi> dell’ex procuratore generale di Palermo si è <hi rend="#b">spento</hi>.</p>
    <p>“La ringrazio”, ha detto il presidente del Senato,<hi rend="#b"> Ignazio La Russa</hi>. Che alle proteste di Scarpinato e dei senatori del M5s ha replicato: “Le ho dato due minuti in più, se vuole concluda. Vedo che ci tengono molto che lei vada oltre i due minuti”. Per la verità Scarpinato aveva sforato il tempo d’intervento di un minuto e dieci secondi. “Ha dato più di due minuti in più agli altri”, ha replicato Scarpinato, riferendosi per esempio all’intervento della senatrice Biancofiore, più lungo di quasi tre minuti. “<hi rend="#b">Se lei non ci tiene io posso concludere qui</hi>, presidente, evidentemente non è gradito”, ha continuato l’ex magistrato. Che poi, applaudito dai 5 stelle e da una parte dei senatori del Pd, ha concluso il suo intervento. “Vede, presidente noi siamo le nostre scelte, le scelte che compiamo, e lei da tempo ha scelto da che parte stare, non dalla parte degli ultimi“.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>