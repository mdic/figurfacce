<doc sitename="Il Fatto Quotidiano" title="Gaetano Pecorella, l'ex legale di Berlusconi (e autore di leggi ad personam) candidato al Csm: è in corsa per un posto da consigliere laico - Il Fatto Quotidiano" author="Paolo Frosina" date="2022-11-22" url="https://www.ilfattoquotidiano.it/2022/11/22/gaetano-pecorella-lex-legale-di-berlusconi-e-autore-di-leggi-ad-personam-candidato-al-csm-e-in-corsa-per-un-posto-da-consigliere-laico/6882047/" hostname="ilfattoquotidiano.it" description="Pecorella punta al Csm: l'ex avvocato di B. in corsa per un posto da consigliere laico" categories="Politica" tags="Forza Italia;Gaetano Pecorella;Leggi ad personam;Silvio Berlusconi" fingerprint="2dc076c0db27cf3d">
  <main>
    <head rend="h1">Gaetano Pecorella, l’ex legale di Berlusconi (e autore di leggi ad personam) candidato al Csm: è in corsa per un posto da consigliere laico</head>
    <graphic src="https://st.ilfattoquotidiano.it/wp-content/uploads/2022/11/22/gaetano-pecorella-690x362.jpg"/>
    <p><hi rend="#b">Gaetano Pecorella</hi> è ufficialmente in corsa per il prossimo <hi rend="#b">Consiglio superiore della magistratura</hi>. L’ex deputato di Forza Italia e del Popolo delle libertà, uno degli avvocati storici di Silvio Berlusconi, ha presentato la propria candidatura in vista dell’elezione dei <ref target="https://www.ilfattoquotidiano.it/2022/10/28/csm-convocato-il-13-dicembre-il-parlamento-in-seduta-comune-per-lelezione-dei-membri-laici/6854556/"> dieci consiglieri “laici” che saranno votati dalle Camere riunite il prossimo 13 dicembre</ref> (e andranno a unirsi ai venti “togati” eletti da giudici e pm nelle proprie file a settembre). Celebre penalista milanese, Pecorella è stato </p>
    <p><hi rend="#b">deputato</hi>per</p>
    <p><hi rend="#b">quattro legislature di fila</hi>(dal 1996 al 2012), presidente della Commissione giustizia e della Commissione parlamentare d’inchiesta sul ciclo dei rifiuti. Porta il suo nome la “</p>
    <p><hi rend="#b">legge Pecorella</hi>“, approvata sotto il terzo governo Berlusconi, che impediva ai</p>
    <p><hi rend="#b">pubblici ministeri</hi>di</p>
    <p><hi rend="#b">appellare le sentenze di assoluzione</hi>: la norma – riproposta dal leader di Forza Italia durante l’ultima campagna elettorale –</p>
    <p><ref target="https://www.ilfattoquotidiano.it/2022/08/17/inappellabilita-delle-sentenze-di-assoluzione-la-legge-berlusconi-e-stata-gia-bocciata/6765203/">fu dichiarata incostituzionale dalla Consulta</ref>. Nel 2004 ammise l’uso di leggi ad personam per “</p>
    <p><hi rend="#b">consentire a Berlusconi di governare</hi>” superando o sospendendo i procedimenti giudiziari a suo carico. Nel 2008 fu proposto dal Popolo delle libertà per il ruolo di</p>
    <p><hi rend="#b">giudice costituzionale</hi>, candidatura poi ritirata dall’uomo di Arcore per l’opposizione di Pd e Italia dei Valori.</p>
    <p>Ora però l’ex legale di B. può seriamente puntare a un posto da palazzo dei Marescialli, e forse nemmeno da semplice consigliere. Il nome di Pecorella, che alla fine della carriera politica aderì a <hi rend="#b">Scelta Civica</hi> (il partito centrista di Mario Monti) è infatti in grado di attirare, oltre ai voti del centrodestra, anche quelli di <hi rend="#b">Azione</hi> e<hi rend="#b"> Italia viva</hi>, raggiungendo così i tre quinti dei parlamentari necessari. “Ho mosso a fianco di Gaetano Pecorella i primi passi alla Camera. Era il mio capogruppo in commissione Giustizia. Un uomo garbato, preparato, intellettualmente onesto. Mi ha insegnato molto. Ovvio che, parlo a titolo personale, ritenga che sarebbe un ottimo consigliere del Csm”, dice al <hi rend="#i">fatto.it </hi>il responsabile Giustizia di Azione <hi rend="#b">Enrico Costa</hi>. Per curriculum, Pecorella potrebbe anche ambire alla vicepresidenza del Consiglio superiore, che avrà una netta maggioranza conservatrice e garantista (sette dei dieci laici saranno espressione del centrodestra e 11 togati su 20 appartengono alle correnti “moderate”). “Vaglieremo il suo nome insieme agli altri che stanno pervenendo”, dice al <hi rend="#i">fatto.it</hi><hi rend="#b">Pierantonio Zanettin</hi>, capogruppo di Forza Italia in Commissione Giustizia al Senato. <ref target="https://www.ilfattoquotidiano.it/in-edicola/articoli/2022/11/19/corsa-al-csm-le-prime-auto-candidature-ci-sono-longo-e-iai-ex-legali-di-b-e-becciu/6878530/">Nei giorni scorsi il Fatto ha rivelato che ad auto-candidarsi per un posto da consigliere, per quanto non formalmente, è stato un altro storico legale di B., il padovano Piero Longo</ref>, che a questo scopo ha telefonato alla capogruppo al Senato </p>
    <p><hi rend="#b">Licia Ronzulli</hi>.</p>
    <p>La necessità di ufficializzare le candidature è una novità introdotta dalla riforma elettorale del Csm firmata dall’ex ministra della Giustizia <hi rend="#b">Marta Cartabia</hi>: gli aspiranti consiglieri, o i parlamentari che li vogliono candidare, hanno tempo fino al 10 dicembre per inviare a un apposito indirizzo pec della Camera l’<hi rend="#b">autocertificazione</hi> dei requisiti previsti dalla Costituzione, cioè essere<hi rend="#b"> professori universitari ordinari</hi> in materie giuridiche oppure (come nel caso di Pecorella) <hi rend="#b">avvocati</hi> con almeno <hi rend="#b">quindici anni</hi> di esercizio. Alle ore 15 del 21 novembre i candidati erano 13: 12 avvocati e soltanto un professore, Saverio Regasto, ordinato di Diritto pubblico comparato all’univertsità di Brescia. Nell’elenco spicca il nome di <hi rend="#b">Ivano Iai</hi>, penalista ex avvocato di Angelo Becciu, il cardinale accusato di essersi appropriato di fondi vaticani: <ref target="https://www.ilfattoquotidiano.it/2020/09/30/becciu-la-famiglia-del-cardinale-licenzia-il-legale-dopo-il-caso-delle-sue-foto-in-costume/5949924/">la scorsa estate è stato “licenziato” dalla famiglia del porporato dopo che le foto del suo profilo Instagram, in cui posava in spiaggia in un attillatissimo slip da bagno, erano state pubblicate da Dagospia</ref>. Ma c’è anche il civilista palermitano </p>
    <p><hi rend="#b">Antonino Lo Presti</hi>, un altro nome che riporta ai tempi dei governi Berlusconi: fu deputato dal 1996 al 2013 nelle file di Alleanza nazionale e già in corsa per un posto da consigliere laico nel 2010, quando però venne fatto fuori in extremis perché considerato troppo vicino a Fini.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>