<doc sitename="Il Fatto Quotidiano" title="Superdario Bros, dal 21 al 27 Maggio - Il Fatto Quotidiano" author="RQuotidiano" date="2011-05-29" url="http://www.ilfattoquotidiano.it/2011/05/29/superdario-bros-settimana-dal-21-al-27-maggio/114533/" hostname="ilfattoquotidiano.it" description="Sabato 21 Maggio Milano. 500 membri dell’associazione dei disabili fischiano Letizia Moratti e applaudono Pisapia. Ma la Moratti li mette in guardia: “Una volta, da ragazzo, Pisapia rubò una sedia a rotelle”. Ieri il premier a reti unificate per 17 minuti. La presenza di Berlusconi è stata così debordante, che ha perfino coperto il segnale …" categories="Misfatto" tags="Avetrana;Emma Marcegaglia;Gianni Alemanno;Giuliano Pisapia;Hosni Mubarak;Letizia Moratti;Sergio Marchionne;Silvio Berlusconi" fingerprint="efbde72df0fbb02d">
  <main>
    <head rend="h1">Superdario Bros, dal 21 al 27 Maggio</head>
    <p/>
    <p>
      <ref target="http://www.ilfattoquotidiano.it/wp-content/uploads/2011/05/SD-5++1.jpg">
        <graphic fetchpriority="high" decoding="async" class="size-medium wp-image-114583" title="superdario bros " src="http://www.ilfattoquotidiano.it/wp-content/uploads/2011/05/SDario.jpg" alt="superdario bros" width="300" height="207"/>
      </ref>
    </p>
    <graphic src="http://www.ilfattoquotidiano.it/wp-content/uploads/2011/05/SDario.jpg" alt="superdario bros" title="superdario bros "/>
    <p>Sabato 21 Maggio</p>
    <p><hi rend="#b">Milano</hi>. 500 membri dell’associazione dei disabili fischiano Letizia Moratti e applaudono Pisapia. Ma la Moratti li mette in guardia: “Una volta, da ragazzo, Pisapia rubò una sedia a rotelle”.</p>
    <p>Ieri il premier a reti unificate per 17 minuti. La presenza di Berlusconi è stata così debordante, che ha perfino coperto il segnale di Radio Maria.</p>
    <p><hi rend="#b">Escort</hi> ai manager come premio per motivarli. L’iniziativa in una filiale di un colosso assicurativo tedesco. I dirigenti che l’avevano organizzata sono stati subito licenziati. Ma prontamente riassunti su Mediolanum.</p>
    <p>
      <hi rend="#b">Domenica 22 Maggio</hi>
    </p>
    <p>Berlusconi avverte i Milanesi: “Se vince Pisapia, Milano diventerà una città islamica”. Se vice la Moratti, invece, non avrete altro Dio all’infuori di Lui.</p>
    <p>Un italiano su 4 sperimenta la povertà. E pare che piaccia tanto, perché molti, dopo averla provata, rimangon poveri anche per tutta la vita.</p>
    <p><hi rend="#b">Curiosità</hi>. Secondo una ricerca, negli hotel si rubano: accappatoi, asciugamani e posacenere. E si dimenticano spesso: lo spazzolino e il caricabatterie. Ma in giro c’è anche qualcuno col vizio di ciulare le cameriere e poi dimenticare il cellulare.</p>
    <p>
      <hi rend="#b">Lunedì 23 Maggio</hi>
    </p>
    <p>Elezioni amministrative in Spagna. Pesante batosta per <hi rend="#b">Zapatero</hi>. I socialisti perdono dopo 32 anni il Comune di Barcellona. E’ stata inutile anche la promessa di trasferire in Catalunya un paio di ministeri.</p>
    <p>In Pakistan si è diffusa la voce che il <hi rend="#b">Mullah Omar</hi> sia stato ucciso. Ma il Talebani smentiscono. Allora, per fare chiarezza, pare sia stato convocato zio Michele.</p>
    <p>Carceri sempre più sovraffollate. Berlusconi è così generoso, che cerca di evitare tutti i processi per non aggravare ulteriormente la situazione.</p>
    <p>
      <hi rend="#b">Martedì 24 Maggio</hi>
    </p>
    <p>Arriva la multa dell’Agcom per l’invasione di <hi rend="#b">Berlusconi </hi>al tg1, tg2, tg4, tg5 e Studio Aperto. Secca la replica di Cicchitto: “Ovunque a casa sua è libero di fare quello che vuole”.</p>
    <p><hi rend="#b">Ministeri al Nord.</hi> L’ira di Alemanno: “Scherziamo? Io, sopra Viterbo, non ho nemmeno un cugino”.</p>
    <p>
      <hi rend="#b">Mercoledì 25 Maggio</hi>
    </p>
    <p>I regali della nuova<hi rend="#b"> lista Anemone</hi>: per Scajola spunta addirittura un frullatore. Con il quale, l’ex ministro, preparava poi delle ottime torte da spartire.</p>
    <p>Chrysler restituisce ai governi di Usa e Canada il prestito da 7,6 miliardi. Mettere da parte tutti questi soldi è costato molti sacrifici. <hi rend="#b">Marchionne</hi>, per esempio, è una vita che va in giro sempre con lo stesso maglione.</p>
    <p>Processo al Rais: Mubarak rischia la pena di morte. Ma, per non sconvolgerla, ancora nessuno l’ha detto a <hi rend="#b">Ruby</hi>.</p>
    <p>
      <hi rend="#b">Giovedì 26 Maggio</hi>
    </p>
    <p>Elisa Anzaldo ha deciso di lasciare la conduzione del tg1 dopo che molte notizie sono state censurate da Minzolini. Abbiamo appreso oggi la notizia, dagli altri telegiornali.</p>
    <p><hi rend="#b">Avetrana</hi>. Cosima era nel garage il giorno del delitto. Gli inquirenti se ne sono accorti zoomando sul plastico di Porta a Porta.</p>
    <p><hi rend="#b">Marcegaglia</hi>: “L’Italia ha perso dieci anni”. Appena appresa la notizia, è stato subito istituito il comitato per il 140esimo dell’unità d’Italia.</p>
    <p>
      <hi rend="#b">Venerdì 27 Maggio</hi>
    </p>
    <p><hi rend="#b">Pisapia </hi>ha dichiarato: “Se vinco piangerò, ma di nascosto”. Un atteggiamento non molto virile. Non solo ladro e drogato…. è pure ricchione.</p>
    <p>Al nord la <hi rend="#b">Lega </hi>insiste: vuole la sua parte. A Milano, sarà creato ilministero per i Pari Opportunismi.</p>
    <p>Nel video d’apertura dell’assemblea di Confindustria, “Faccetta nera” trasmessa accanto a “Bella ciao”. Complimenti. Per metterle sullo stesso piano bisogna proprio avere la faccetta nera come il culo.</p>
    <p>
      <hi rend="#b">di Dario Vergassolo con la collaborazione di Dario Tiano</hi>
    </p>
    <p>
      <hi rend="#i">dal Misfatto del 29 Maggio 2011</hi>
    </p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>