<doc sitename="Il Fatto Quotidiano" title="La vita di Silvio Berlusconi in un musical londinese: &quot;Esplorerà il modo in cui ha tenuto il potere con un sorriso e un occhiolino&quot; - Il Fatto Quotidiano" author="Davide Turrini" date="2022-11-24" url="https://www.ilfattoquotidiano.it/2022/11/24/la-vita-di-silvio-berlusconi-in-un-musical-londinese-esplorera-il-modo-in-cui-ha-tenuto-il-potere-con-un-sorriso-e-un-occhiolino/6885074/" hostname="ilfattoquotidiano.it" description="La storia di Silvio Berlusconi diventa uno spettacolo teatrale in scena a Londra" categories="Attualità" tags="Londra;Silvio Berlusconi" fingerprint="bce9c20571964631">
  <main>
    <p><hi rend="#b">La vita di Silvio Berlusconi diventa un musical teatrale</hi>. S’intitolerà<hi rend="#i"> Fierce, feminist</hi> e sarà prodotto da una fiera femminista britannica come </p>
    <p><hi rend="#b">Francesca Moody</hi>. L’ennesimo esempio di fiction sulle “gesta” dell’italianissimo Cavaliere, come riporta il</p>
    <p>
      <hi rend="#i">, pare sarà una sorta di satirico “Evita sotto l’effetto di acidi”. Secondo quanto dichiarato dalla Moody</hi>
    </p>
    <hi rend="#b">Guardian</hi>
    <p><hi rend="#b">lo show racconterà ascesa e caduta (libera?) del tre volte premier della Repubblica Italiana</hi>, oggi capo di uno dei tre partiti che fondano l’attuale maggioranza di governo.</p>
    <p>E sarà un Berlusconi, pare, tutto intento a scrivere una propria autobiografia. “<hi rend="#b">Gran parte del modo in cui si è comportato è sconcertante e ridicolo</hi>: è facile fare satira su di lui”, ha spiegato la produttrice della serie cult britannica <hi rend="#b">Fleabag</hi>. Moody ricorda anche che<hi rend="#i"> Fierce, feminist</hi> “farà ridere, ma anche riflettere”. Mentre l’ideazione del musical,<hi rend="#b"> i testi e i dialoghi spettano a Ricky Simmonds e Simon Vaughan</hi>, sarà la colonna sonora “trash” (con un<hi rend="#b"> Thanks Goodness for Silvio</hi> probabilmente una traduzione inglese della nota “Meno male che Silvio c’è” e un brano tal “<hi rend="#b">Bunga Bunga</hi>” – anche questo tradotto dal Belluscone di Maresco?) a far rizzare i capelli anche del Cav che ne sarebbe sostanzialmente privo.</p>
    <p>Diversi i tentativi di rendere fiction la vita già piuttosto sui generis di Berlusconi – tra questi<hi rend="#b"> Il Caimano di Moretti</hi> e <hi rend="#b">Loro di Sorrentino</hi> -, ma Moody assicura che il punto di vista sul Cav sarà suddiviso su quello di tre famose donne: <hi rend="#b">Ilda Boccassini</hi>, la magistrata che ha indagato su di lui; <hi rend="#b">Veronica Lario</hi>, la seconda moglie di Berlusconi per vent’ann; infine, <hi rend="#b">la figura di una giornalista interessata a seguire gli scandali di Berlusconi</hi> “ispirata a un personaggio realmente esistito”. Lo spettacolo “esplorerà il carisma di Berlusconi, il modo in cui ha tenuto il potere con un sorriso e un occhiolino” e come questo atteggiamento pubblico “ha stabilito le regole per un certo stile di leadership populista” che poi è stata ripresa, ha detto Moody,<hi rend="#b"> nientemeno che Boris Johnson e Donald Trum</hi>p. Lo spettacolo andrà in scena al <hi rend="#b">Southwark Playhouse</hi> di <hi rend="#b">Londra</hi> probabilmente tra il 2023 e il 2024. Si attende anche il nome dell’interprete del protagonista. Un Berlusconi con l’accento british sarà davvero una delizia da far saltare il banco.</p>
  </main>
  <comments/>
</doc>