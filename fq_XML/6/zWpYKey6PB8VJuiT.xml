<doc sitename="Il Fatto Quotidiano" title="&quot;Cavaliere, lei è in debito con me&quot;. Ecco la lettera del ricatto di Lavitola a Berlusconi - Il Fatto Quotidiano" author="RQuotidiano" date="2012-09-28" url="http://www.ilfattoquotidiano.it/2012/09/28/lettera-del-ricatto-di-valter-lavitola-a-silvio-berlusconi/367240/" hostname="ilfattoquotidiano.it" description="Cinquecentomila euro per distruggere Gianfranco Fini, un’incessante opera per comprare i senatori del centrosinistra ad epoca del governo Prodi, la distruzione di foto di Silvio Berlusconi con alcuni camorristi. E ancora: informazioni a Clemente Mastella sulle indagini della procura di Santa Maria Capua Vetere. Valter Lavitola, il faccendiere in carcere a Napoli dal 16 aprile …" categories="Cronaca" tags="Casa di Montecarlo;Gianfranco Fini;Silvio Berlusconi;Valter Lavitola" fingerprint="edccf5f07fabe727">
  <main><head rend="h1">“Cavaliere, lei è in debito con me”. Ecco la lettera del ricatto di Lavitola a Berlusconi</head><graphic src="https://st.ilfattoquotidiano.it/wp-content/uploads/2012/04/lavitola_interna_nuova.jpg" alt="lavitola interrogatorio di garanzia"/><p>Cinquecentomila euro per <hi rend="#b">distruggere Gianfranco Fini</hi>, un’incessante opera per <ref target="http://www.ilfattoquotidiano.it/2012/05/09/valter-lavitola-berlusconi-milione-comprare-senatore-gregorio/223824/"> comprare i senatori del centrosinistra ad epoca del governo Prodi</ref>, la distruzione di </p><p><hi rend="#b">foto di Silvio Berlusconi</hi>con alcuni camorristi. E ancora: informazioni a</p><p><hi rend="#b">Clemente Mastella</hi>sulle indagini della procura di Santa Maria Capua Vetere.</p><p><hi rend="#b">Valter Lavitola</hi>, il faccendiere in carcere a Napoli dal 16 aprile scorso, racconta tutto questo in una lettera di 20 pagine (datata Rio De Janeiro 13 dicembre 2011) fatta arrivare all’ex premier</p><p><hi rend="#b">Silvio Berlusconi</hi>– e rintracciata dagli inquirenti sul computer di</p><p><ref target="http://www.ilfattoquotidiano.it/2012/08/03/gdf-arresta-carmelo-pintabona-ambasciatore-di-lavitola-nelle-richieste-estorsive/315619/">– con la quale lo ricatta e gli chiede milioni e milioni di euro.</ref></p><hi rend="#b">Carmelo Pintabona</hi>, l’uomo d’affari e politico di origine siciliana che con Lavitola è indagato per tentata estorsione all’ex premier<p>“Le cose fatte tra noi le ho fatte scientemente e come tale da uomo. <hi rend="#b">Lei, non sarà mai coinvolto!</hi> Dico mai e poi mai!”, promette l’ex direttore de L’Avanti! all’allora presidente del consiglio mentre, dall’altra parte, gli elenca tutte le<hi rend="#b"> “promesse” mancate</hi>: “entrare nel governo o nel Parlamento europeo o almeno nel Cda Rai”; ottenere comunque “un incarico importante all’inizio del 2010; “collocare Iannucci nel Cda dell’Eni”; “nominare (Paolo) Pozzessere almeno <hi rend="#b">direttore generale di Finmeccanica</hi>“. </p><p><hi rend="#b">LE “CONCESSIONI” DI BERLUSCONI A LAVITOLA –</hi> Nel testo, zeppo di refusi e strafalcioni, Lavitola elenca <hi rend="#b">una serie di benefici</hi> che l’ex premier gli avrebbe concesso in cambio di favori vari. In particolare, un rimborso spese per <ref target="http://www.ilfattoquotidiano.it/2011/01/27/saint-lucia-ecco-le-carte-segrete-del-ministro-frattini/88825/">il suo viaggio a Santa Lucia</ref>, in Centro America, per </p><p><ref target="http://www.ilfattoquotidiano.it/2010/09/28/le-scatole-del-principato/65418/">procurare atti che avrebbero dovuto dimostrare che proprietario effettivo dell’appartamento (un tempo appartenuto ad An) era il cognato di Fini</ref>. Lavitola scrive di aver ottenuto “400/500mila euro (non ricordo) di rimborso spese per la ‘</p><p><hi rend="#b">casa di Montecarlo</hi>‘, dove io ce ne ho messi almeno altri 100.000. Martinelli (il presidente di Panama, ndr) ha contribuito con</p><p><hi rend="#b">150.000 euro</hi>oltre che con il volo privato da Panama a Roma (circa</p><p><hi rend="#b">300.000 euro</hi>), quando Le portai i documenti originali di</p><p><hi rend="#b">Santa Lucia</hi>(circa</p><p><hi rend="#b">300.000 euro</hi>)”. Documenti di cui Berlusconi si sarebbe servito per colpire il presidente della Camera e che dunque, afferma l’ex direttore dell’Avanti!, scottavano: per evitare che gli fossero trovati, li portarono fuori dall’aeroporto i piloti del volo privato Panama-Roma pagato, appunto, dal presidente del Paese centroamericano.</p><p><hi rend="#b">I “SERVIZI” RESI DA VALTERINO A BERLUSCONI –</hi> L’ex direttore dell’Avanti! elenca poi tutte le altre circostanze in cui, a suo dire, avrebbe reso servigi al Cavaliere: “Era in debito – scrive – <ref target="http://tv.ilfattoquotidiano.it/2012/04/17/gregorio-compravendita-vendetta/194838/">per aver io ‘comprato’ De Gregorio</ref>, tenuto fuori dalla votazione cruciale </p><p><hi rend="#b">Pallaro</hi>, fatto pervenire a Mastella le notizie della procura di Santa Maria Capua Vetere, da dove erano arrivate le pressioni per il vergognoso arresto della moglie” e per avere “lavorato”</p><p><hi rend="#b">Dini</hi>. A fronte di tanti favori, Berlusconi avrebbe fatto a Lavitola delle promesse, molte delle quali però non mantenute. Il giornalista si lamenta, in particolare, di non essere entrato a far parte del governo, di non essere stato eletto al Parlamento europeo e di non avere avuto incarichi importanti.</p><p><hi rend="#b">LE FOTO DI B. CON BASSOLINO E I CAMORRISTI –</hi> Particolarmente inquietante il passaggio sull’ex maresciallo dei carabinieri <hi rend="#b">Enrico La Monica</hi>, coinvolto nell’inchiesta P4 assieme al deputato del Pdl <hi rend="#b">Alfonso Papa</hi> e all’uomo d’affari <hi rend="#b">Luigi Bisignani</hi> e latitante da oltre un anno (“io lo mantengo da un anno in Senegal“): “Era la fonte – scrive Lavitola a Berlusconi – che ha quantomeno contribuito a <hi rend="#b">salvare Bertolaso</hi> (glielo può chiedere), ci ha coperti nell’indagine sull’acquisto dei senatori, ha dato una mano sul serio nelle <hi rend="#b">indagini su Saccà</hi> (con le intercettazioni) e <hi rend="#b">Cosentino</hi>, ed ha eliminato alcune foto che La vedevano ritratto assieme a Bassolino e ad alcuni mandanti della Camorra per la vicenda dei rifiuti (sono certo che lei non sapesse chi fossero). Eravamo in grande debito e lui si era reso conto che Bisignani e Papa lo sfruttavano e lo prendevano in giro promettendogli di andare ai servizi per guadagnare 200 euro in più al mese. Non c’è nulla di più pericoloso di un amico che si sente tradito, abbandonato e senza vie di uscita”.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>