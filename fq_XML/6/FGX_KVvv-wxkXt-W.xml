<doc sitename="Il Fatto Quotidiano" title="Squinzi risponde a Berlusconi: &quot;L'euro va difeso fino in fondo&quot; - Il Fatto Quotidiano" author="RQuotidiano" date="2012-06-21" url="http://www.ilfattoquotidiano.it/2012/06/21/squinzi-risponde-a-berlusconi-leuro-va-difeso-fino-in-fondo/270407/" hostname="ilfattoquotidiano.it" description="“L’euro va difeso fino in fondo e ci deve essere una determinazione, che attraversa tutta l’Europa, per sostenere l’euro. Certo che per sostenere l’euro dobiamo andare con maggiore decisione nella direzione degli stati uniti d’europa, con tutto quello che ne segue: coordinamento delle politiche fiscali, del welfare, investimenti strutturali e politica energetica, ma soprattutto, la …" categories="Economia" tags="Confindustria;Euro;Giorgio Squinzi;Silvio Berlusconi" fingerprint="bb8e986f2a8fe1be">
  <main>
    <head rend="h1">Squinzi risponde a Berlusconi: “L’euro va difeso fino in fondo”</head>
    <graphic src="https://st.ilfattoquotidiano.it/wp-content/uploads/2012/06/confindustriasquinzi_interna-nuova.jpg"/>
    <p>“L’euro va difeso fino in fondo e ci deve essere una determinazione, che attraversa tutta l’Europa, per sostenere l’euro. Certo che per sostenere l’euro dobiamo andare con maggiore decisione nella direzione degli stati uniti d’europa, con tutto quello che ne segue: coordinamento delle politiche fiscali, del welfare, investimenti strutturali e politica energetica, ma soprattutto, la creazione di una banca centrale europea con veri poteri di banca centrale”. Lo ha sottolineato il presidente di Confindustria, <hi rend="#b">Giorgio Squinzi</hi> oggi al suo arrivo a Verona Fiere per un convegno sull’economia. <ref target="http://www.ilfattoquotidiano.it/2012/06/20/euro-berlusconi-torna-allattacco-uscirne-non-e-una-bestemmia/270254/">Ieri l’ex premier Silvio Berlusconi</ref> aveva detto che non sarebbe un dramma uscire dalla moneta unica. E alla domanda dei cronisti se c’è la possibilità per davvero che l’Italia esca dall’euro Squinzi ha rilanciato: “Io mi augoro proprio di no”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>