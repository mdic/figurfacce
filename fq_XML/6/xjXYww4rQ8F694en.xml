<doc sitename="Il Fatto Quotidiano" title="Milano boccia Berlusconi Nell'urna il Cavaliere dimezza le preferenze - Il Fatto Quotidiano" author="RQuotidiano" date="2011-05-17" url="http://www.ilfattoquotidiano.it/2011/05/17/milano-boccia-berlusconi-nellurna-il-cavaliere-dimezza-le-prefernze/111759/" hostname="ilfattoquotidiano.it" description="Alla fine non è servito a nulla invocare il giudizio divino. Anzi. Presentarsi in tribunale per cinque lunedì filati per la gioia dei comitati “Silvio resisti!”, arringare le folle con il solito repertorio “magistrati-cancro-pm-eversivi”, non prendere mai le distanze in modo chiaro da Roberto Lassini, inventore dei manifesti “via le Br dalle procure” (e anzi …" categories="Politica" tags="Elezioni 2011;Letizia Moratti;Milano;Silvio Berlusconi" fingerprint="b3aa3aa528db0331">
  <main><head rend="h1">Milano boccia Berlusconi <lb/> Nell’urna il Cavaliere dimezza le preferenze</head><p><ref target="http://www.ilfattoquotidiano.it/wp-content/uploads/2011/04/20110419_lassini_manifesti.jpg"><graphic decoding="async" class="size-full wp-image-105900" title="manifesti anti-pm_interna" src="http://www.ilfattoquotidiano.it/wp-content/uploads/2011/04/20110419_lassini_manifesti.jpg" alt="" width="295" height="152"/></ref></p><graphic src="http://www.ilfattoquotidiano.it/wp-content/uploads/2011/04/20110419_lassini_manifesti.jpg" title="manifesti anti-pm_interna"/><p>Alla fine non è servito a nulla invocare il giudizio divino. Anzi. <ref target="http://www.ilgiornale.it/interni/il_cav_contro_golpe_giudiziario_vogliono_far_tornare_sinistra/politica-berlusconi-governo-giustizia-mediatrade-processo-sinistra-comunismo-golpe_giudiziario/28-03-2011/articolo-id=514147-page=0-comments=1">Presentarsi in tribunale per cinque lunedì filati</ref> per <ref target="http://www.ilgiornale.it/interni/mediatrade_tafferugli_sostenitori_e_contestatori/politica-berlusconi-giustizia-pdl-tribunale-mediatrade-sostenitori-idv-tafferugli-contestatori/28-03-2011/articolo-id=514149-page=0-comments=1">la gioia dei comitati “Silvio resisti!”</ref>, <ref target="http://www.ilgiornale.it/interni/berlusconi_certi_pm_cancro_democrazia/08-05-2011/articolo-id=521690-page=0-comments=1">arringare le folle con il solito repertorio “magistrati-cancro-pm-eversivi”</ref>, non prendere mai le distanze in modo chiaro da <hi rend="#b">Roberto Lassini</hi>, inventore dei manifesti “via le Br dalle procure” (e anzi farlo sfilare sul pullman scoperto davanti a quello del Milan), presenziare alla festa del Milan pur in silenzio elettorale, ebbene, tutto questo non è servito, anzi ha danneggiato il Cavaliere. E per la prima volta dal 1992 i cittadini milanesi sembrano guardare al centrosinistra con speranza.</p><p>Il 7 maggio presentandosi al Palasharp per sostenere la candidatura di Letizia Moratti,<hi rend="#b"> Silvio Berlusconi </hi>aveva azzardato una richiesta rivolgendosi direttamente gli elettori milanesi: <ref target="http://libero-news.it/news/731650/Silvio___53mila_preferenze_o_mi_fanno_il_funerale_.html">“Datemi 53mila preferenze oppure la sinistra mi farà il funerale. E’ inimmaginabile che una città come Milano vada alla sinistra”. Era, come la chiamava </ref><ref target="http://libero-news.it/news/731650/Silvio___53mila_preferenze_o_mi_fanno_il_funerale_.html">Libero</ref><ref target="http://libero-news.it/news/731650/Silvio___53mila_preferenze_o_mi_fanno_il_funerale_.html">, la “chiamata alle armi”</ref> per : “vincere al primo turno” con “la migliore amministrazione locale in Italia”. Lo scopo era raggiungere, possibilmente superare le 52.577 preferenze raccolte nel 2006. Ma a urne chiuse, il premier si deve accontentare di poco più della metà (27.972), secondo i dati definitivi forniti dall’ufficio elettorale del Comune di Milano. E <hi rend="#b">Lassini</hi>? Il presidente dell’associazione “Dalla parte della democrazia”<ref target="http://www.ilgiornale.it/interni/sono_miei_quei_manifesti_br_e_pm/17-04-2011/articolo-id=517757-page=0-comments=1"> che il 17 aprile rivelava al Giornale di essere l’autore della “crociata” contro i magistrati “per dare manforte a Berlusconi</ref>, ha preso solo 872 preferenze. Niente, un fallimento completo. </p><p><ref target="http://www.ilfattoquotidiano.it/2011/05/14/festa-milan-lassini-e-maiolo-sul-bus-scoperto-davanti-ai-giocatori/111259/">E pensare che domenica l’avvocato vessato dalla giustizia se ne stava, avvistato dall’Ansa, sul pullman che ha preceduto quello dei calciatori del</ref>nei festeggiamenti per lo scudetto.</p><hi rend="#b">Milan</hi><p><ref target="http://www.youtube.com/watch?v=MO4EYYjQdUA">All’inviata di</ref>: “Mi ha espresso profonda solidarietà, mi ha convinto ancora di più a continuare nella battaglia a sostegno della riforma che solo il presidente Berlusconi potrà fare”.</p><hi rend="#i">Porta a Porta</hi>Lassini raccontava di quanto fosse commosso dalla telefonata di Berlusconi<p>Con il 28,75% dei consensi il più importante partito del centrodestra resta il più votato in città ma è la vittima più illustre del deludente risultato di <hi rend="#b">Letizia Moratti</hi>: in un anno ha perso quasi 8 punti (era al 36% alle regionali) e ben 12 dalle scorse comunali quando Fi e An totalizzarono il 40,9%. Nella gara delle preferenze il vicesindaco <hi rend="#b">Riccardo De Corato</hi> resta il secondo più votato (5.786 voti), seguito dal cielllino <hi rend="#b">Carlo Masseroli</hi> con 3.406.</p><p>Deludente invece il risultato di <hi rend="#b">Marco Osnato</hi>: il pupillo del ministro <hi rend="#b">La Russa</hi> siederà in consiglio comunale ma come nono con appena 1.651 preferenze. Il risultato di De Corato appare ancor più opaco se paragonato a quello del suo eterno rivale, il leghista <hi rend="#b">Matteo Salvini</hi> che lo ha distaccato di 4 mila preferenze (8.913). Del resto l’elettorato del Carroccio ha concentrato tutte le preferenze proprio sull’eurodeputato, visto che il secondo eletto, <hi rend="#b">Max Bastoni</hi>, ne ha raggranellate appena 602. Eppure anche la Lega con il suo 9,64% ha poco da gioire: rispetto al 2006 ha sì triplicato i voti (era al 3,8%) ma a Milano è arretrata di cinque punti rispetto alle regionali di un anno fa.</p><p>Sul fronte opposto, l’architetto <hi rend="#b">Stefano Boeri</hi>, sconfitto da <hi rend="#b">Giuliano Pisapia</hi> alle primarie, si afferma non solo come il più votato dopo Berlusconi (12.861), ma anche come il candidato che trascina il Pd a un risultato senza precedenti. Con un 28,64% i democratici hanno guadagnato due punti dal 2010 e quasi sei dalle scorse comunali. Dopo Boeri a fare incetta di voti tra i democratici il giovane <hi rend="#b">Pierfrancesco Maran</hi>, sponsorizzato da <hi rend="#b">Filippo Penati</hi>, l’ex verde <hi rend="#b">Carlo Monguzzi</hi> e <hi rend="#b">Pierfrancesco Majorino</hi>. Sugli scudi anche Sel (4,7%) e il cartello delle sinistre (3,1%) che confermano i voti presi dall’ala radicale nel 2006 ma a cui si aggiunge la buona performance della lista civica di Pisapia (3,86%). Al palo invece i dipietristi dell’Idv (2,54%) che in un anno perdono a Milano cinque punti e i radicali (1,72%). Nel Terzo Polo la palma di più votato va al centrista <hi rend="#b">Pasquale Salvatore</hi> anche se potrebbe avere più chance di entrare in consiglio l’“anti-Minetti” <hi rend="#b">Sara Giudice</hi>, visto il miglior risultato della lista civica di Fli e Api (2,69%) rispetto all’Udc (1,9%). Sul fronte delle preferenze i candidati più chiacchierati o dai nomi più roboanti si sono rivelati generalmente dall’appeal elettorale poco incisivo. Pessimo il risultato di Roberto Lassini (Pdl), l’autore dei manifesti anti-pm (872 voti); lo storico leader dei Radicali Marco Pannella ha recuperato 58 voti, la cantante Ornella Vanoni, in corsa per Letizia Moratti, ne ha presi 36.</p><p>Insomma, se ci attenessimo al linguaggio del premier, verrebbe da dire: “pubblici ministeri uno, Berlusconi zero”.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>