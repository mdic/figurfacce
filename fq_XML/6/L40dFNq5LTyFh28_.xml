<doc sitename="Il Fatto Quotidiano" title="Amministrative di primavera, torna la politica nell'Italia dei &quot;tecnici&quot;. Nove milioni al voto - Il Fatto Quotidiano" author="RQuotidiano" date="2012-04-14" url="http://www.ilfattoquotidiano.it/2012/04/14/amministrative-primavera-torna-politica-nellitalia-tecnici/203011/" hostname="ilfattoquotidiano.it" description="Ora torna la politica. Con le elezioni amministrative di primavera, l’Italia va al voto per la prima volta dopo l’insediamento del governo tecnico di Mario Monti, il rimescolamento di maggioranza e opposizione nel vortice della crisi economica, la frattura tra Pdl e Lega nord, lo scandalo sui fondi del Carroccio, il passo indietro dei due …" categories="Politica" tags="Candidati;Casal di Principe;Elezioni Amministrative 2012;Genova;L’Aquila;Lega;Mario Monti;PDL;Primarie;Silvio Berlusconi;Umberto Bossi;Verona" fingerprint="5e40504d65f18034">
  <main><head rend="h1">Amministrative di primavera, torna la politica nell’Italia dei “tecnici”. Nove milioni al voto</head><p>Lo speciale di ilfattoquotidiano.it sulle elezioni del 6-7 maggio. Le prime dopo l'insediamento del governo Monti, la frattura tra Lega e Pdl, il passo indietro di Berlusconi e Bossi. Mentre il Pd è alle prese con le lacerazioni delle primarie. Non si ferma la corsa alla Casta: a Palermo 1.300 candidati al consiglio comunale, a Isernia un aspirante amministratore ogni 33 abitanti. Da nord a sud, eleggono un nuovo sindaco un migliaio di Comuni</p><p><ref target="http://www.ilfattoquotidiano.it/wp-content/uploads/2012/04/amministrative-2012-mappa_interna.jpg"/>Ora torna la politica. Con le elezioni amministrative di primavera, l’Italia va al voto per la prima volta dopo l’insediamento del governo tecnico di <graphic src="http://www.ilfattoquotidiano.it/wp-content/uploads/2012/04/amministrative-2012-mappa_interna.jpg" title="amministrative 2012 mappa_interna"/></p><p><hi rend="#b">Mario Monti</hi>, il rimescolamento di maggioranza e opposizione nel vortice della crisi economica, la frattura tra Pdl e Lega nord, lo scandalo sui fondi del Carroccio, il passo indietro dei due protagonisti assoluti del centrodestra</p><p><hi rend="#b">Silvio Berlusconi</hi>e</p><p><hi rend="#b">Umberto Bossi</hi>.</p><p>Il 6 e il 7 maggio si vota in <hi rend="#b">773 Comuni</hi><hi rend="#b"> (qui l’elenco completo diffuso dal ministero dell’Interno)</hi> per oltre sette milioni di elettori. Aggiungendo le regioni a statuto speciale, che votano in date diverse, si arriva a un migliaio di Comuni e circa nove milioni di elettori. Gli eventuali ballottaggi, nelle 136 città con più di 15 mila abitanti – 22 i capoluoghi di provincia – saranno il 20 e 21 maggio. </p><p><hi rend="#b">.</hi></p><hi rend="#i">Ilfattoquotidiano.it</hi>racconta passo per passo questa importante corsa<ref target="http://www.ilfattoquotidiano.it/amministrative-2012-speciale-ilfattoquotidiano/">con uno speciale continuamente aggiornato dagli articoli dei nostri corrispondenti: i candidati, le alleanze, le campagne elettorali e, alla fine, i vincitori e i vinti</ref><p>Scelgono un nuovo sindaco città importanti come <hi rend="#b"> Genova</hi> e </p><p><hi rend="#b">, dove le primarie del centrosinistra hanno provocato lacerazioni e polemiche. In decine e decine di Comuni del Nord, dal Piemonte al Veneto, Pdl e Lega corrono divisi dopo la rottura sull’appoggio al governo Monti, e il partito nordista si presenta alle urne con</hi></p><ref target="http://www.ilfattoquotidiano.it/2012/04/09/palermo-voto-dopo-caos-primarie-candidati-inquisiti-spettro-della-bancarotta/203033/">Palermo</ref><p><ref target="http://www.ilfattoquotidiano.it/2012/04/05/ecco-carte-dellinchiesta-caso-belsito-accusano-bossi-parenti-cerchio-magico/202594/">le ferite ancora aperte dello scandalo Belsito</ref>. Dal Pdl, intanto, sono gemmate nuove liste, come</p><p><ref target="http://www.ilfattoquotidiano.it/2012/03/27/elezioni-verona-tosi-mangia-mezzo-pdl-laltra-meta-nemici-fli-udc/200383/">Forza</ref>,</p><hi rend="#b">Verona</hi><p><ref target="http://www.ilfattoquotidiano.it/2012/04/03/dopo-forza-lecco-anche-como-pdl-spacca-arrivo-unaltra-lista/201849/">Forza Como</ref>,</p><p><ref target="http://www.ilfattoquotidiano.it/2012/04/03/pdl-caos-forza-piacenza-sostiene-lega-bondi-quel-simbolo-annullare/202118/">Forza Piacenza</ref>… in sostegno dei candidati in camicia verde. Ma la stessa Lega, lungo il viale del tramonto del fondatore</p><p><hi rend="#b">Umberto Bossi</hi>, si dilania in lotte intestine che a volte si rivelano autodistruttive.</p><p><ref target="http://www.ilfattoquotidiano.it/2012/04/04/cerea-verona-scontro-bossiani-maroniani-cancella-lista-della-lega-nord/202358/">Come a Cerea, vicino a Verona, dove il conflitto fra bossiani e maroniani fa sì che il simbolo leghista non sia presente sulla scheda elettorale</ref>di un Comune dove il Carroccio viaggia sul 40 per cento dei consensi.</p><p><ref target="http://www.ilfattoquotidiano.it/2012/04/11/laquila-sindaco-cialente-favorito-voto-limbo-post-terremoto/203496/">Votano anche i cittadini dell’Aquila, per la prima volta dopo la tragedia del terremoto e le polemiche sulla ricostruzione</ref>.</p><p>Sullo sfondo, l’eterna corsa italiana a conquistarsi un posto nella <hi rend="#b">Casta</hi>, per quanto appannata. A Palermo si sono candidati 1.300 aspiranti consiglieri comunali, <ref target="http://www.ilfattoquotidiano.it/2012/04/05/vincenzo-prete-capolista-rischia-sospensione-signore-dice-cosa-giusta/202373/">a Isernia si registra un candidato ogni 33 elettori (e si mette in lista persino un parroco)</ref>, nella piccola Alessandria ben 16 persone ambiscono alla carica di primo cittadino. Dal nord al sud incombe come sempre l’ombra del malaffare, delle cricche e delle mafie. Esemplare quel che è successo a <hi rend="#b">Casal di Principe</hi>, la capitale della camorra casalese: destra e sinistra si erano messe d’accordo sul nome di un nemico giurato dei clan, l’ex sindaco degli anni Novanta <hi rend="#b">Renato Natale</hi>, ma <ref target="http://www.ilfattoquotidiano.it/2012/04/06/rabbia-renato-natale-camorra-sara-contenta-mortificato-riscatto-casal-principe/202807/">il ministero dell’Interno, a liste già depositate, ha comunicato lo scioglimento del Comune per infiltrazioni mafiose. “La camorra sarà contenta”, ha commentato il sindaco mancato</ref>.</p><p>Al voto sarebbero dovute andare anche cinque Province: Como, Belluno, Vicenza, Genova, La Spezia e Ancona. <ref target="http://www.ilfattoquotidiano.it/2012/04/12/tagli-monti-escludono-province-voto-maggio-presidenti-ricorrono/203978/">Ma è arrivato prima il decreto del governo Monti (6 dicembre 2011) che per risparmiare sui costi ha soppresso l’elezione diretta degli organi provinciali</ref>.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>