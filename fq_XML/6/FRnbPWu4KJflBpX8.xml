<doc sitename="Il Fatto Quotidiano" title="Superdario bros. La settimana di Dario Vergassola (18-24 giugno) - Il Fatto Quotidiano" author="RMisfatto" date="2011-06-26" url="http://www.ilfattoquotidiano.it/2011/06/26/superdario-bros-la-settimana-di-dario-vergassola-18-24-giugno/126367/" hostname="ilfattoquotidiano.it" description="Sabato 18 Giugno Bersani: “Vendola non capisce, noi il Senatur lo vogliamo sfidare sul suo stesso terreno”. Adesso ci mancava solo la gara di rutti. Lieve malore per Pisapia. Aveva appena finito di leggere i bilanci della gestione Moratti. Domenica 19 Giugno Borghezio: “Dell’Italia non me ne frega un cazzo”. L’Italia: “Grazie, altrettanto”. Libia. La …" categories="Misfatto" tags="Dario Vergassola;Mario Borghezio;Napoli;Pier Luigi Bersani;Silvio Berlusconi" fingerprint="896f2763fdbef219">
  <main>
    <head rend="h1">Superdario bros. La settimana di Dario Vergassola (18-24 giugno)</head>
    <p>
      <ref target="http://www.ilfattoquotidiano.it/wp-content/uploads/2011/05/vergassola_interna.jpg">
        <graphic decoding="async" class="size-full wp-image-108673" title="vergassola_interna" src="http://www.ilfattoquotidiano.it/wp-content/uploads/2011/05/vergassola_interna.jpg" alt="" width="295" height="152"/>
      </ref>
    </p>
    <graphic src="http://www.ilfattoquotidiano.it/wp-content/uploads/2011/05/vergassola_interna.jpg" title="vergassola_interna"/>
    <p>
      <hi rend="#b">Sabato 18 Giugno</hi>
    </p>
    <p>Bersani: “Vendola non capisce, noi il Senatur lo vogliamo sfidare sul suo stesso terreno”. Adesso ci mancava solo la gara di rutti.</p>
    <p>Lieve malore per Pisapia. Aveva appena finito di leggere i bilanci della gestione Moratti.</p>
    <p>
      <hi rend="#b">Domenica 19 Giugno</hi>
    </p>
    <p>Borghezio: “Dell’Italia non me ne frega un cazzo”. L’Italia: “Grazie, altrettanto”.</p>
    <p>Libia. La Nato ammette: “Civili uccisi per errore da un nostro missile”. Era un missile intelligente, ma purtroppo il quoziente intellettivo era quello di Frattini.</p>
    <p>
      <hi rend="#b">Lunedì 20 Giugno</hi>
    </p>
    <p>Milano. Arrestato Lele Mora. Berlusconi telefona in questura per garantire: “E’ un carissimo amico della nipote di Mubarak”.</p>
    <p>Angelina Jolie sbarca a Lampedusa. Le sue labbra erano così carnose, che da lontano sembrava il solito gommone di tunisini.</p>
    <p>
      <hi rend="#b">Martedì 21 Giugno</hi>
    </p>
    <p>Il Decreto sviluppo passa alla Camera. Ora, il Governo sa di poter contare sulla fiducia di 317 parlamentari e sulla sfiducia di 27 milioni di elettori.</p>
    <p>P4. Il ministro dell’ambiente Prestigiacomo si difende dalle intercettazioni: “Al telefono ero ironica”. Pare che fosse così ironica, che aveva persino detto di essere contraria al nucleare.</p>
    <p>
      <hi rend="#b">Mercoledì 22 Giugno</hi>
    </p>
    <p>Castelli ha dichiarato: “I romani sono arretrati culturalmente”. Poi ha aggiunto: “Pensate che in alcuni libri, ho letto che vanno in giro su delle bighe trainate dai cavalli”.</p>
    <p>Dopo aver chiacchierato 10 minuti con Berlusconi, Di Pietro in Aula attacca il PD. Se continua così, la prossima volta racconterà pure una barzelletta.</p>
    <p>
      <hi rend="#b">Giovedì 23 Giugno</hi>
    </p>
    <p>Le autorità Neo Zelandesi, fanno sapere che il pinguino ritrovato sulle loro spiagge “Sta bene, è ben alimentato e non tornerà in patria”. Insomma, l’unica differenza con Battisti è che il pinguino non ha ammazzato nessuno.</p>
    <p>P4. Alfano ha dichiarato: “Intercettazioni penalmente irrilevanti”. In effetti, il codice penale ancora non prevede il reato di <hi rend="#i">gran figura di merda</hi>.</p>
    <p>
      <hi rend="#b">Venerdì </hi>
      <hi rend="#b">24 Giugno</hi>
    </p>
    <p>Napoli. La situazione è sempre più fuori controllo; il Governo si dice pronto a intervenire per decreto; non si è mai vista così tanta spazzatura. E pensate che queste sono solo una parte delle intercettazioni raccolte sulla P4.</p>
    <p>Economia. Napolitano ha detto: “Per rafforzare il sistema Italia, occorre abbattere il debito”. O, in alternativa, il Premier.</p>
    <p>
      <hi rend="#i">(con la collaborazione di Dario Tiano)</hi>
    </p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>