<doc sitename="Il Fatto Quotidiano" title="Referendum, l'apertura di Bossi&quot;Quello sull'acqua è attraente&quot; - Il Fatto Quotidiano" author="RQuotidiano" date="2011-05-24" url="http://www.ilfattoquotidiano.it/2011/05/24/referendum-lapertura-di-bossi-quello-sullacqua-e-attraente/113424/" hostname="ilfattoquotidiano.it" description="“Alcuni quesiti sono attraenti…come quello sull’acqua”. Il leader della Lega Nord Umberto Bossi apre a sorpresa su uno dei referendum. “Avevamo detto a Berlusconi di fare una legge sull’acqua e noi l’avremmo appoggiata, poi si è messo di mezzo Fitto e alla fine nessuno l’ha fatta”, aggiunge il senatur. La prima posizione del leader della Lega …" categories="Politica" tags="Governo;Lega;Referendum;Silvio Berlusconi;Umberto Bossi" fingerprint="bfed6038e8e748de">
  <main>
    <head rend="h1">Referendum, l’apertura di Bossi<lb/>“Quello sull’acqua è attraente”</head>
    <p><ref target="http://www.ilfattoquotidiano.it/wp-content/uploads/2011/05/small_110420-115528_to200411pol_0388.jpg"/>“Alcuni quesiti sono attraenti…come quello sull’acqua”. Il leader della Lega Nord <graphic src="http://www.ilfattoquotidiano.it/wp-content/uploads/2011/05/small_110420-115528_to200411pol_0388.jpg" title="bossi_interna"/></p>
    <p><hi rend="#b">Umberto Bossi</hi>apre a sorpresa su uno dei referendum. “Avevamo detto a Berlusconi di fare una legge sull’acqua e noi l’avremmo appoggiata, poi si è messo di mezzo Fitto e alla fine nessuno l’ha fatta”, aggiunge il senatur. La prima posizione del leader della Lega sui quesiti referendari, in realtà, era stata una netta chiusura: Bossi, sollecitato dai cronisti aveva replicato alle domande con una pernacchia. Poi, però, il ripensamento e la spiegazione: “Alcuni referendum sono allettanti, quello sull’acqua, ad esempio”.</p>
    <p>L’altro tema affrontato dal Senatur con i giornalisti è quello dei ministeri al Nord: “Berlusconi si convincerà”. I ministeri decentrati sul territorio “ci sono in tutta Europa, in Inghilterra, in Francia. Perchè non ci devono essere qui?”, aggiunge il ministro leghista tornando così a chiedere con insistenza il trasferimento di alcuni dicasteri a Milano. “Ma tra Pdl e Lega c’è scontro su questo tema”, fanno notare i cronisti. “Non c’è scontro”, replica Bossi. Poi usa il romanesco per rispondere ai cronisti che gli fanno notare che il sindaco di Roma <hi rend="#b">Gianni Alemanno</hi> è contrario allo spostamento di alcuni ministeri. “Te credo …!”, esclama.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>