<doc sitename="Il Fatto Quotidiano" title="Processo Mediaset, Berlusconi condannato. Dieci anni di indagini: tutte le tappe - Il Fatto Quotidiano" author="RQuotidiano" date="2012-10-26" url="http://www.ilfattoquotidiano.it/2012/10/26/processo-mediaset-berlusconi-condannato-dieci-anni-di-indagini-tutte-tappe/394691/" hostname="ilfattoquotidiano.it" description="Quattro anni a Berlusconi, tre al produttore cinematografico Frank Agrama (il “socio occulto” del Cavaliere), assoluzione per Fedele Confalonieri, tre anni e otto mesi al manager Daniele Lorenzano, un anno e due mesi a Gabriella Galetto. Tutte pene – come ha letto in dispositivo il presidente Edoardo D’Avossa – condonate nella misura di tre anni grazie all’indulto …" categories="Giustizia" tags="Alfredo Robledo;Frank Agrama;Mediaset;Processo Mediaset;Silvio Berlusconi" fingerprint="efaf82657a7ece15">
  <main>
    <head rend="h1">Processo Mediaset, Berlusconi condannato. Dieci anni di indagini: tutte le tappe</head>
    <graphic src="https://st.ilfattoquotidiano.it/wp-content/uploads/2012/10/berlusconi_interna-nuova.jpg"/>
    <p>Quattro anni a Berlusconi, tre al produttore cinematografico <hi rend="#b">Frank Agrama</hi> (il “socio occulto” del Cavaliere), assoluzione per <hi rend="#b">Fedele Confalonieri</hi>, tre anni e otto mesi al manager <hi rend="#b">Daniele Lorenzano</hi>, un anno e due mesi a <hi rend="#b">Gabriella Galetto</hi>. Tutte pene – come ha letto in dispositivo il presidente <hi rend="#b">Edoardo D’Avossa</hi> – condonate nella misura di tre anni grazie all’indulto (articolo 1 della legge 241 del 2006, ndr). E’ questa la sentenza del processo Mediaset, arrivata dopo quasi 10 anni di <hi rend="#b">indagini</hi>. E altrettante peripezie giudiziarie. Un’udienza preliminare convocata e continuamente aggiornata di mese in mese fino ai rinvii a giudizio nel 2006. Quasi 6 anni di processo ‘a singhiozzo’ tra richieste di <hi rend="#b">ricusazione</hi> avanzate dai legali e l’istanza di astensione presentata dal giudice. E ancora slittamenti dovuti al <hi rend="#b">Lodo Alfano</hi> e al conseguente ricorso alla <hi rend="#b">Consulta</hi>, richiesta di trasferimento del procedimento a Brescia, legittimi impedimenti di<hi rend="#b"> Silvio Berlusconi</hi>, cambi di capi d’imputazione. E’ stato un percorso a ostacoli quello che ha portato oggi alla sentenza di primo grado per il<hi rend="#b"> processo Mediaset</hi> che ha visto l’ex premier condannato a 4 anni per frode fiscale.</p>
    <p>
      <hi rend="#b">LE TAPPE PRINCIPALI DEL PROCESSO</hi>
    </p>
    <p><hi rend="#i"> – 13 Giugno 2003</hi>: Su alcuni quotidiani esce l’indiscrezione di un’inchiesta aperta dalla procura di </p>
    <p><hi rend="#b">Milano</hi>nei confronti di Silvio Berlusconi nata da un’altra indagine, quella sul comparto estero di</p>
    <p><hi rend="#b">Fininvest</hi>. I Pm</p>
    <p><hi rend="#b">Fabio De Pasquale</hi>e</p>
    <p><hi rend="#b">Alfredo Robledo</hi>“non confermano né smentiscono”. Nei giorni seguenti si avrà la conferma che l’indagine c’è e che già nel maggio era stata richiesta una rogatoria urgente negli</p>
    <p><hi rend="#b">Usa</hi>. La rogatoria sarà poi bloccata dal ministro della giustizia</p>
    <p><hi rend="#b">Roberto Castelli</hi>.</p>
    <p><hi rend="#i"> – 7 luglio 2004</hi>: Anche </p>
    <p><hi rend="#b">Marina</hi>e</p>
    <p><hi rend="#b">Piersilvio Berlusconi</hi>risultano indagati fra gli altri col padre Silvio, il presidente Mediaset</p>
    <p><hi rend="#b">Fedele Confalonieri</hi>, l’ex responsabile del settore estero Fininvest</p>
    <p><hi rend="#b">Giorgio Vanoni</hi>e, ancora, l’ex responsabile di</p>
    <p><hi rend="#i">Fininvest Service</hi>in Svizzera</p>
    <p><hi rend="#b">Candia Camaggi</hi>e il presidente di</p>
    <p>
      <hi rend="#i">Arner Bank</hi>
    </p>
    <p><hi rend="#b">Paolo Del Bue</hi>.</p>
    <p><hi rend="#i"> – 13 luglio 2004</hi>: I militari del Nucleo Provinciale della Gdf di Milano perquisiscono gli uffici Mediaset.</p>
    <p><hi rend="#b"> – 30 luglio 2004</hi>: Il Gip </p>
    <p><hi rend="#b">Maurizio Grigo</hi>concede la proroga delle indagini.</p>
    <p><hi rend="#i"> – 26 ottobre 2004</hi>: Proroga delle indagini anche Per Pier Silvio e Marina Berlusconi.</p>
    <p><hi rend="#i"> – 17 novembre 2004</hi>: Ancora una proroga delle indagini per </p>
    <p><hi rend="#b">Silvio Berlusconi</hi>in attesa delle rogatorie.</p>
    <p><hi rend="#i"> – 22 aprile 2005</hi>: Ennesima proroga concessa dal Gip Grigo sempre in attesa delle rogatorie.</p>
    <p><hi rend="#i"> – maggio 2005</hi>: Il Gup </p>
    <p><hi rend="#b">Paparella</hi>chiede di astenersi perché “già tre volte” si è occupato di vicende relative a Berlusconi, ma la richiesta viene respinta il 17 maggio dal presidente dei Gip</p>
    <p><hi rend="#b">Renato Samek</hi>.</p>
    <p><hi rend="#i"> – 24 maggio 2005</hi>: L’inizio dell’udienza preliminare viene fissato per il 28 ottobre.</p>
    <p><hi rend="#i"> – 26 ottobre 2005</hi>: I legali Mediaset chiedono il trasferimento a Brescia. A Milano ci sono “64 magistrati possessori di azioni Mediaset che potrebbero figurare come parti offese”.</p>
    <p><hi rend="#i"> – 28 ottobre 2005</hi>: l’udienza preliminare per 14 indagati viene subito rinviata perché i pm hanno depositato documentazione oltre il termine previsto. Diventa pubblico nel frattempo che le indagini sono state aperte nel 2001 e che i reati ipotizzati partono dal 1988.</p>
    <p><hi rend="#i"> – 7 novembre 2005</hi>: Inizia l’udienza preliminare.</p>
    <p><hi rend="#i"> – 11 novembre 2005</hi>: Il Gup Paparella respinge la richiesta di trasferimento a Brescia.</p>
    <p><hi rend="#i"> – 28 novembre 2005</hi>: nuova udienza e nuovo rinvio perché bisogna tradurre 470 pagine di rogatorie dall’inglese all’italiano.</p>
    <p><hi rend="#i"> – 12 maggio 2006</hi>: Dopo altri tre aggiornamenti dell’udienza preliminare, il Pm De Pasquale chiede il </p>
    <p><hi rend="#b">rinvio a giudizio</hi>di Silvio Berlusconi e altre 11 persone. Chiede anche di affrettare i tempi “per il pericolo prescrizione. Non è colpa nostra se le indagini sono durate 4 anni”.</p>
    <p><hi rend="#i"> – 29 maggio 2006</hi>: Il legale di Silvio Berlusconi, </p>
    <p><hi rend="#b">Nicolò Ghedini</hi>, chiede di non processare il proprio assistito: “Si è dimesso il 26 gennaio 2004 dalle sue cariche in Mediaset e non ci sono testimonianze o documenti che comprovano le accuse”.</p>
    <p><hi rend="#i"> – 7 luglio 2006</hi>: Il Gup Paparella rinvia a giudizio Silvio Berlusconi per falso in bilancio, appropriazione indebita e frode fiscale. A giudizio altri 12 fra i quali Confalonieri.</p>
    <p><hi rend="#i"> – 13 ottobre 2006</hi>: Il Pm De Pasquale chiede l’archiviazione per Marina e Pier Silvio Berlusconi.</p>
    <p><hi rend="#i"> – 21 novembre 2006</hi>: inizia il processo.</p>
    <p><hi rend="#i"> – 22 novembre 2006</hi>: Il presidente del Tribunale </p>
    <p><hi rend="#b">Giuseppe Tarantola</hi>rigetta l’istanza di astensione presentata dal giudice</p>
    <p><hi rend="#b">Edoardo D’Avossa</hi>, ricusato dai legali di Silvio Berlusconi.</p>
    <p><hi rend="#i"> – 30 novembre</hi>: Il Gup dispone l’archiviazione per Marina e Pier Silvio Berlusconi.</p>
    <p><hi rend="#i"> – 1 dicembre 2006</hi>: Respinta la ricusazione del giudice D’Avossa.</p>
    <p><hi rend="#i"> – 15 gennaio 2007</hi>: Vengono dichiarati prescritti i reati fino al 1999.</p>
    <p><hi rend="#i"> – 26 gennaio 2007</hi>: Il processo resta a Milano. Lo decidono i giudici della prima sezione penale respingendo la richiesta di trasferimento a Brescia.</p>
    <p><hi rend="#i"> – 8 ottobre 2007</hi>: Il Pm contesta a Silvio Berlusconi il</p>
    <p><hi rend="#b">falso in bilancio</hi>fino al 2000.</p>
    <p><hi rend="#i"> – 19 novembre 2007</hi>: Scatta per Berlusconi la prescrizione per il falso in bilancio resta quella di aver evaso il fisco.</p>
    <p><hi rend="#i"> – 26 settembre 2008</hi>: Processo sospeso. I giudici accolgono l’eccezione di costituzionalità del Lodo Alfano sollevata dal Pm De Pasquale e inviano gli atti alla Consulta.</p>
    <p><hi rend="#i"> – 26 ottobre 2009</hi>: Viene fissata al 3 novembre la riapertura del processo sospeso in seguito all’approvazione del Lodo Alfano poi dichiarato incostituzionale dalla Consulta.</p>
    <p><hi rend="#i"> – 16 novembre 2009</hi>: Si riapre il processo e viene subito rinviato per ‘</p>
    <p><hi rend="#b">legittimo impedimento</hi>‘ del Cavaliere.</p>
    <p><hi rend="#i"> – 25 gennaio 2010</hi>: nuovo legittimo impedimento, processo slitta a marzo.</p>
    <p><hi rend="#i"> – 8 marzo</hi>: L’udienza inizia e viene subito rinviata ad aprile.</p>
    <p><hi rend="#i"> – 12 aprile 2010</hi>: il pm De Pasquale chiede di andare avanti col processo il sabato e la domenica per evitare gli ‘impedimenti’ del premier.</p>
    <p><hi rend="#i"> – 19 aprile 2010</hi>: Nuova richiesta dei giudici alla </p>
    <p><hi rend="#b">Consulta</hi>sulla costituzionalità delle legge sul legittimo impedimento. Dopo qualche tempo il giudice D’Avossa ottiene il trasferimento a</p>
    <p><hi rend="#b">La Spezia</hi>e si teme che il processo debba riprendere dall’inizio.</p>
    <p><hi rend="#i"> – 28 gennaio 2011</hi>: Il </p>
    <p><hi rend="#b">Csm</hi>concede a D’Avossa una proroga per dirigere i lavori del collegio.</p>
    <p><hi rend="#i"> – 28 febbraio 2011</hi>: il processo riprende e viene rinviato ad aprile. La difese chiede udienze solo il lunedì. Berlusconi, che non si è mai presentato in aula viene dichiarato ‘contumace’.</p>
    <p><hi rend="#i"> – 11 aprile 2011</hi>: Berlusconi si presenta in aula e a De Pasquale dice “lei è il pm cattivo”.</p>
    <p><hi rend="#i"> – 5 ottotre 2011</hi>: La Corte Costituzionale giudica “ammissibile” il conflitto di attribuzioni sollevato da Berlusconi nei confronti dei giudici.</p>
    <p><hi rend="#i"> – 18 giugno 2012</hi>: Il Pm chiede la condanna di Silvio Berlusconi a 3 anni e 8 mesi. “Sui soldi dei fondi neri – dice in aula </p>
    <p><hi rend="#b">De Pasquale</hi>– ci sono le sue impronte digitali”. Dieci le condanne chieste complessivamente, la più alta, 6 anni, per il banchiere e fondatore della Arner Bank, Paolo Del Bue.</p>
    <p><hi rend="#i"> – 24 settembre 2012</hi>: I legali chiedono l’assoluzione “perché il fatto non sussiste”.</p>
    <p><hi rend="#i"> – 22 ottobre 2012</hi>: giudici in camera di consiglio.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>