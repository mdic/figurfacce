<doc sitename="Il Fatto Quotidiano" title="La carriera fulminea di lady Bernini: è favorita per il ministero della Giustizia - Il Fatto Quotidiano" author="Emiliano Liuzzi" date="2011-07-01" url="http://www.ilfattoquotidiano.it/2011/07/01/la-carriera-fulminea-di-lady-bernini-e-favorita-per-il-ministero-della-giustizia/134396/" hostname="ilfattoquotidiano.it" description="Forse la sua corsa è partita con qualche mese d'anticipo, quella manciata di ore che rischiano di diventare una scottatura. Se fosse per Silvio" categories="Emilia Romagna" tags="Angelino Alfano;Anna Maria Bernini;Arcore;Ballarò;Bruno Vespa;Carlo Nordio;Daniela Santanchè;Mariano Apicella;Michele Santoro;Ministero della Giustizia;Nicoletta Mantovani;Silvio Berlusconi;Università di Bologna" fingerprint="fff8625dd30080a5">
  <main>
    <head rend="h1">La carriera fulminea di lady Bernini: è favorita per il ministero della Giustizia</head>
    <p><ref target="http://www.ilfattoquotidiano.it/wp-content/uploads/2011/07/bernini_rullo_er.jpg"/>Forse la sua <graphic src="http://www.ilfattoquotidiano.it/wp-content/uploads/2011/07/bernini_rullo_er.jpg" title="bernini_rullo_er"/></p>
    <p><hi rend="#b">corsa</hi>è partita con qualche mese d’anticipo, quella manciata di ore che rischiano di diventare una</p>
    <p><hi rend="#b">scottatura</hi>. Se fosse per</p>
    <p><hi rend="#b">Silvio Berlusconi</hi>non ci sarebbero dubbi: il prossimo</p>
    <p><hi rend="#b">ministro della Giustizia</hi>sarebbe lei:</p>
    <p><hi rend="#b">Anna Maria Bernini</hi>da</p>
    <p><hi rend="#b">Bologna</hi>, 45 anni, bella e rifatta, sposata a un ginecologo bolognese, figlia di Giorgio Bernini, giurista e ministro per il commercio estero nel primo governo Berlusconi, dal 1994 al 1996.</p>
    <p>Anna Maria, già avvocato della vedova Pavarotti, <hi rend="#b">Nicoletta Mantovani</hi>, membro parlamentare entrata in quota <hi rend="#b">Fini</hi> e membro della giunta delle autorizzazioni a procedere, deve scansare diversa concorrenza per arrivare alla poltrona che Alfano, nuovo plenipotenziario del Pdl, potrebbe lasciare libera dopo l’estate o addirittura la prossima settimana, e la più pericolosa si chiama <hi rend="#b">Carlo Nordio</hi>, magistrato veneziano, fuori dalla lista dei “comunisti”, autorevole e apprezzato.</p>
    <p>Ma per Bernini è già un successo essere arrivata tra i papabili, lei che fino a qualche giorno fa aspettava una delega dal ministero dello Sviluppo per le comunicazioni.</p>
    <p>Insomma, il salto sarebbe <hi rend="#b">epocale</hi>. Anche se nel Pdl la signora non è poi così amata. Soprannomi e <hi rend="#b">invidia</hi> se ne porta appresso molti. Occhi di Carfagna, lady fioretto (poi vedremo meglio perché) e onorevole botox, nomignoli in genere nati alla bouvette, tra una brioche e un cappuccino, dove i parlamentare tornano adolescenti rivivono gli anni di baretti e bocciofile. L’invidia se l’è attirata non per colpa sua, ma per quello che doveva essere un atto di cortesia: siamo nel dicembre del 2009, Berlusconi è in quel di Arcore col volto tumefatto, ma ancora riesce a ruggire come un leone, non era nell’aria lo scandalo Ruby, era convinto di terminare la legislatura e assicurarsi sette anni al Quirinale. Anna Maria Bernini, avvocato civilista, <hi rend="#b">docente associato di diritto pubblico comparato</hi> all’Università di Bologna, parlamentare finiana, va insieme a un’amica, che a Villa San Martino è di casa, a trovare il <hi rend="#b">premier</hi>. Che di fronte a tanta cortesia e una prestanza fisica che Bernini, un po’ grazie a mamma, un po’ per merito del chirurgo, si scioglie. Quella ragazza (ha 45 anni, ma si tiene in forma come una ventenne) sa di cosa parla, colta, preparata, e – soprattutto – avvocato molla il suo padrino politico Gianfranco Fini ed <hi rend="#b">entra nell’olimpo delle preferite</hi>. Prima Silvio la vuole candidata alla Regione Emilia Romagna, ma di fronte a Errani raccoglie un misero 37 per cento.</p>
    <p>Da lì in poi si farà le ossa in attesa di quel <hi rend="#b">coupe de foudre</hi> che da principessa può portarla al trono. D’altronde nelle ricompense divine crede. E’ cattolica fervente, frequenta, ma soprattutto fa <hi rend="#b">fioretti in continuazione</hi>: niente dolci per un mese, shopping vietato per due, lunghi pellegrinaggi a piedi fino alla madonna di San Luca, a Bologna, arrampicata di tutto rispetto.</p>
    <p>Ma i fioretti non bastano. Serve qualcosa in più. Così come prima cosa si mette a frequentare i <hi rend="#b">salotti tv</hi>. Sa bene che tre minuti da <hi rend="#b">Bruno Vespa</hi> o uno e mezzo da <hi rend="#b">Santoro </hi>valgono molto di più di qualsiasi lavoro a <hi rend="#b">Montecitorio</hi>, anche se a fine dello scorso anno sulla legge Gelmini venne trovata a votare per due. Pianisti, si dice in gergo.</p>
    <p>Così entra a <hi rend="#b">Porta a Porta</hi> dove parla di tutto. Giustizia, scuola, comunicazione, editoria. E, quando esplode lo <hi rend="#b">scandalo Ruby Rubacuori</hi>, sarà una delle tre donne alle quali il premier affida la sua difesa mediatica, quasi con scientifica suddivisione: <hi rend="#b">Maria Stella Gelmini</hi> a Porta a Porta, <hi rend="#b">Anna Maria Bernini</hi>, appunto, a Ballarò, <hi rend="#b">Daniela Santanchè</hi> ad Annozero. Nei mesi successivi sarà una costante.</p>
    <p>Ma mentre la composta Gelmini e la vociante Santanché riescono, seppur nella loro differenza a fare sufficientemente bene, Bernini non porterà altrettanti risultati. <hi rend="#b">Memorabile la puntata di Ballarò</hi> di martedì 18 gennaio: ripete che si sta discutendo una sentenza preconfezionata, e le sentenze non si fanno in tv; Berlusconi non si deve presentare in tribunale a Milano perché quelli sono giudici comunisti; Berlusconi non deve essere proprio processato perché non ha commesso alcun reato. Gli applausi sono quelli concordati prima dell’inizio della trasmissione, ma <hi rend="#b">Agelino Alfano</hi>, ospite anche lui in quella stessa puntata, le manda un’occhiata gelida. Berlusconi però apprezza tutto, purché lo si dipinga da vittima. Così Anna Maria è sempre tra le sue <hi rend="#b">favorite</hi>. Guai a parlarne male in presenza del Cavaliere, che, nel febbraio scorso, se la porta a casa dei blasonati <hi rend="#b">Odescalchi</hi>, a Roma, dove la serata finirà con <hi rend="#b">Silvio, Anna Maria e Apicella</hi> che cantano Insieme a te (Berlusconi-Apicella) e un’improbabile Summertime di Gershwin. Prima del gran finale con il cavaliere che racconta <hi rend="#b">barzellette zozze</hi>.</p>
    <p>Questo per capire quanto i due siano affiati e in simbiosi. Così, quando si sono messi sul tavolo i nomi per sostituire proprio Alfano come Guardasigilli è Berlusconi che ha avanzato il nome di Bernini. E’ una donna, e le donne del suo governo hanno fatto bene. E’ competente, non le mancano grinta e carattere. Un ultimo fioretto, e ce la potrebbe fare.</p>
  </main>
  <comments/>
</doc>