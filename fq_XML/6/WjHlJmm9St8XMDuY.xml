<doc sitename="Il Fatto Quotidiano" title="Kate in topless sui settimanali Mondadori: i tabloid scatenati contro Silvio Berlusconi - Il Fatto Quotidiano" author="Daniele Guido Gessa" date="2012-09-17" url="http://www.ilfattoquotidiano.it/2012/09/17/kate-in-topless-sui-settimanali-mondadori-tabloid-scatenati-contro-berlusconi/354770/" hostname="ilfattoquotidiano.it" description="“Berlusconi? Ha tradito il Regno Unito”. Tabloid scatenati, oggi, in Gran Bretagna, per il caso delle foto ‘rubate’ che ritraggono la duchessa di Cambridge, Kate Middleton, moglie di un futuro re, in topless. Le foto, che sono state pubblicate prima dal giornale di gossip francese Closer e oggi in Italia da Chi, entrambi di proprietà …" categories="Media" tags="Daily Mail;Kate Middleton;Regina Elisabetta;Silvio Berlusconi;William e Kate" fingerprint="ebc9760c8b97c904">
  <main>
    <head rend="h1">Kate in topless sui settimanali Mondadori: i tabloid scatenati contro Silvio Berlusconi</head>
    <graphic src="https://st.ilfattoquotidiano.it/wp-content/uploads/2012/09/daily-mail-contro-B-interna.jpg"/>
    <p>“<hi rend="#b">Berlusconi</hi>? Ha tradito il Regno Unito”. Tabloid scatenati, oggi, in Gran Bretagna, per il caso delle <hi rend="#b">foto</hi> ‘rubate’ che ritraggono la duchessa di Cambridge, <hi rend="#b">Kate Middleton</hi>, moglie di un futuro re, in <hi rend="#b">topless</hi>.<ref target="http://www.ilfattoquotidiano.it/2012/09/15/foto-kate-independent-prevede-battaglia-legale-berlusconi-e-famiglia-reale-inglese/353836/"> Le foto, che sono state pubblicate prima dal giornale di gossip francese Closer e oggi in Italia da Chi</ref>, entrambi di proprietà dell’ex presidente del Consiglio, hanno mandato su tutte le furie commentatori ed editorialisti della stampa britannica ‘di serie B’. Che è tale secondo una certa intellighenzia, ma che vende comunque, ogni giorno, milioni di copie e che spesso anticipa sentimenti e tendenze di un’intera nazione. In prima fila, oggi, nella lista dei giornali scandalizzati, il</p>
    <p>
      <hi rend="#i">, uno dei tabloid più a destra, che scrive appunto, con un articolo, del ‘tradimento’ di Silvio Berlusconi.</hi>
    </p>
    <hi rend="#b">Daily Mail</hi>
    <p>“Il mancato rispetto per la privacy di <hi rend="#b">William e Kate</hi> da parte dell’impero mediatico di Silvio Berlusconi arriva dopo anni di ospitalità da parte della casa reale per l’ex primo ministro italiano”, attacca il <hi rend="#i">Mail</hi>. Tutto questo nonostante la famiglia della <hi rend="#b">regina Elisabetta</hi> “abbia sempre chiuso un occhio sulle gaffe e gli scandali di Berlusconi, invitandolo più volte a palazzo, per numerose e importanti occasioni”. Così, il <hi rend="#i">Daily Mail</hi> ricorda che nel 2009 l’ex premier fu accolto ‘con calore’ dalla regina per l’apertura del summit del <hi rend="#b">G20</hi>.</p>
    <p>Certo, ricorda il tabloid, la regina “gli fece una ramanzina perché parlava a voce troppo alta, ma fonti interne alla casa reale giurano che Elisabetta fosse comunque di buon umore e abbia ripreso Berlusconi in modo benevolo”. Poi, ancora, il <hi rend="#b">quotidiano scandalistico</hi> ricorda come il giorno dopo lo stesso premier italiano si fosse fatto fotografare mentre, “tutto sorridente”, stringeva la mano al principe <hi rend="#b">Carlo</hi> nel palazzo di <hi rend="#b">St James</hi>, durante un meeting sul cambiamento climatico.</p>
    <p>Secondo il<hi rend="#i"> Daily Mail</hi>, tuttavia, l’affronto più grande è proprio nei confronti del principe William, la cui moglie ora è finita al centro dello scandalo e rischia di finire sulle copertine dei magazine di mezzo mondo. Infatti, nel maggio 2009, Berlusconi si intrattenne a chiacchierare con William a Roma durante la finale di <hi rend="#b">Champions League</hi> fra Manchester United e <hi rend="#b">Barcellona</hi>. “Perché, ora, questo tradimento?”, si chiede il giornale.</p>
    <p>Intanto, gli altri tabloid, oggi, dal <hi rend="#i">Daily Star</hi> al <hi rend="#i"> Daily Mirror</hi>, hanno pubblicato interi reportage fotografici di Kate in visita in Malesia e in sperdute isole del Pacifico. Quella che appare, sulle copertine, è una vestitissima Kate, addirittura col velo in rispetto della religione islamica. Una Kate che la stampa britannica definisce “stoica”, “coraggiosa”, “tenace”, “determinata”. Il tutto “per non aver ceduto agli </p>
    <p><hi rend="#b">scandali</hi>, per non aver mostrato segni di tensione o di nervosismo”. Ma tanto, sottolineano gli stessi tabloid, per lei ora ci penseranno gli avvocati.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>