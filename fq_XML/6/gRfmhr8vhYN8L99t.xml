<doc sitename="Il Fatto Quotidiano" title="(N)Euro 2012 - Le camicie nere di Rai Sport e le &quot;gufate&quot; di Berlusconi - Il Fatto Quotidiano" author="Domenico Naso" date="2012-06-30" url="http://www.ilfattoquotidiano.it/2012/06/30/neuro-2012-le-camicie-nere-di-rai-sport-e-le-gufate-di-berlusconi/280024/" hostname="ilfattoquotidiano.it" description="Eja eja Baccalà – Ieri, nel corso di Notti Europee, Giampiero Galeazzi ha esaltato Dio, Patria e Famiglia parlando della Nazionale di Prandelli. Stasera Andrea Fusco si esibirà in “Giovinezza” e domani, in caso di sconfitta con la Spagna, Adriano Bacconi verrà mandato al confino a Ventotene. Memoria corta – Mario Monti sarà a Kiev per la …" categories="Sport" tags="Cesare Prandelli;Europei 2012;Mario Balotelli;Silvio Berlusconi" fingerprint="eeee82dd9aec65d">
  <main>
    <head rend="h1">(N)Euro 2012 – Le camicie nere di Rai Sport e le “gufate” di Berlusconi</head>
    <graphic src="https://st.ilfattoquotidiano.it/wp-content/uploads/2012/06/nazionale_interno-nuova.jpg"/>
    <p><hi rend="#b">Eja eja Baccalà</hi> – Ieri, nel corso di Notti Europee, Giampiero Galeazzi ha esaltato Dio, Patria e Famiglia parlando della Nazionale di Prandelli. Stasera Andrea Fusco si esibirà in “Giovinezza” e domani, in caso di sconfitta con la Spagna, Adriano Bacconi verrà mandato al confino a Ventotene.</p>
    <p><hi rend="#b">Memoria corta</hi> – Mario Monti sarà a Kiev per la finalissima. E il boicottaggio contro la strage di cani randagi? Angelona nostra non ci sarebbe mai andata.</p>
    <p><hi rend="#b">Magari!</hi> – La madre adottiva di Balotelli è ebrea. Se SuperMario fosse anche gay e comunista, i leghisti chiederebbero asilo politico alle Isole Svalbard e Giovanardi si ritirerebbe in convento.</p>
    <p><hi rend="#b">Memento mori</hi> – Mario Monti è geloso di Balotelli. Ieri, in conferenza stampa, ha detto: “Io e il professor Draghi potremmo diffondere una dichiarazione congiunta per ricordare che ci siamo anche noi”. E chi se lo scorda…</p>
    <p><hi rend="#b">Col fisco o senza?</hi> – Ventitre milioni e mezzo di persone hanno seguito la semifinale tra Italia e Germania. Gli altri trentasette milioni non hanno potuto perché il loro televisore ce l’ha Equitalia.</p>
    <p><hi rend="#b">L’Italia è il paese che gufo</hi> – 2000: Italia in finale agli Europei, il premier era Amato. 2006: Italia in finale ai mondiali, il premier era Prodi. 2012: Italia in finale agli europei, il premier è Monti. 2002: Italia fuori dai Mondiali contro la Corea. 2004: Italia fuori dagli Europei al primo turno. 2008: Italia fuori dagli Europei ai quarti. 2010: Italia fuori dai Mondiali al primo turno. Il premier era Silvio Berlusconi. Che porta sfiga, diciamolo.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>