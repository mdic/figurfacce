<doc sitename="Il Fatto Quotidiano" title="Bersani incalza Ronzulli su La7: &quot;Mi dica una sola riforma liberale fatta da Berlusconi. Io che sono comunista ne ho fatte un paio, voi no&quot; - Il Fatto Quotidiano" author="F Q" date="2022-09-07" url="https://www.ilfattoquotidiano.it/2022/09/07/bersani-incalza-ronzulli-su-la7-mi-dica-una-sola-riforma-liberale-fatta-da-berlusconi-io-che-sono-comunista-ne-ho-fatte-un-paio-voi-no/6794616/" hostname="ilfattoquotidiano.it" description="Bersani incalza Ronzulli su La7: &quot;Mi dica una sola riforma liberale fatta da Berlusconi. Io che sono comunista ne ho fatte un paio, voi no&quot; [VIDEO]" categories="Elezioni politiche 2022" tags="Forza Italia;Licia Ronzulli;Pier Luigi Bersani;Silvio Berlusconi" fingerprint="27f6000d8d0ce12d">
  <main>
    <p>Botta e risposta serrato a <ref target="http://www.la7.it/dimartedi"> “Dimartedì”</ref> (La7) tra il deputato di </p>
    <p><hi rend="#b">LeU, Pier Luigi Bersani,</hi>e la senatrice di</p>
    <p><hi rend="#b">Forza Italia, Licia Ronzulli</hi>, sulla collocazione del partito di</p>
    <p><hi rend="#b">Silvio Berlusconi</hi>nell’ala moderata del centrodestra. Ronzulli rivendica la posizione di Forza Italia, ma Bersani obietta: “Berlusconi è stato capo del centrodestra per 20 anni. Ma allora</p>
    <p><hi rend="#b">perché ci ritroviamo tanti pochi liberali e tanti conservatori e demagoghi?</hi>Io ho la mia risposta: perché non è di centro neanche Berlusconi – aggiunge – Lei mi deve dire</p>
    <p><hi rend="#b">una sola riforma liberale che ha fatto Berlusconi. Una</hi>. La verità è che</p>
    <p><hi rend="#b">Berlusconi è anti-tasse e anti-magistratura</hi>e promette un milione di posti di lavoro e di varie cose. Berlusconi per 20 anni è stato il volto affascinante di una cosa che non è liberale. Punto”.</p>
    <p>Ronzulli non ci sta e, imbeccata dal giornalista<hi rend="#b"> Alessandro Giuli</hi>, ribatte: “Le riforme liberali che ha fatto Berlusconi sono tante e potrei citarne tantissime. Una tra tutte la <hi rend="#b">riforma Biagi,</hi> ma potrei andare avanti per ore”.<lb/> “Ma una riforma liberale me la dite?”, chiede nuovamente Bersani, rivolgendosi a Ronzulli e a Giuli.<lb/> “La riforma del lavoro di Biagi non è una riforma liberale?”, replica la parlamentare.<lb/> “Ci sono state 4 riforme dopo quella di Biagi – risponde Bersani – Le riforme sono quelle cose che rimangono 30 anni”.<lb/> “E noi le abbiamo fatte”, ribadisce la senatrice.<lb/> “Allora me ne dica una – ripete invano Bersani – <hi rend="#b">Io che sono comunista ne ho fatte un paio.</hi> E perché le ho fatte? Perché se non le faccio io che sono di sinistra, non le fa nessuno. <hi rend="#b">In Italia di liberali non ce n’è. Quelli che abbiamo qui vogliono solo non pagare le tasse</hi>“.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>