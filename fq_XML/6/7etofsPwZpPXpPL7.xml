<doc sitename="Il Fatto Quotidiano" title="Lazio, Lollobrigida (FdI) esulta per Rocca ma su Berlusconi glissa: &quot;Sue parole su Zelensky? Non ho visto il video. Governo è accanto a Ucraina” - Il Fatto Quotidiano" author="Manolo Lanaro" date="2023-02-13" url="https://www.ilfattoquotidiano.it/2023/02/13/lazio-lollobrigida-fdi-esulta-per-rocca-ma-su-berlusconi-glissa-sue-parole-su-zelensky-non-ho-visto-il-video-governo-e-accanto-a-ucraina/7063946/" hostname="ilfattoquotidiano.it" description="Francesco Lollobrigida, ministro del governo e big di Fratelli d’Italia arriva presto al comitato elettorale di Francesco Rocca e subito commenta i primi risultati di Lazio e Lombardia “Dimostrano che il governo Meloni funziona” e liquida la scarsa affluenza come un problema del centrosinistra. Ma sulle polemiche scaturite dalle parole di Silvio Berlusconi contro il …" categories="Politica" tags="Elezioni Regionali Lazio;Silvio Berlusconi;Volodymyr Zelensky" fingerprint="3fbb53449161c32d">
  <main>
    <p>Francesco Lollobrigida, ministro del governo e big di <hi rend="#b">Fratelli d’Italia</hi> arriva presto al comitato elettorale di <hi rend="#b">Francesco Rocca</hi> e subito commenta i primi risultati di <hi rend="#b">Lazio e Lombardia</hi> “Dimostrano che il governo Meloni funziona” e liquida la scarsa affluenza come un problema del centrosinistra. Ma sulle polemiche scaturite dalle parole di <hi rend="#b">Silvio Berlusconi</hi> contro il presidente ucraino Zelensky, Lollobrigida si mostra in difficoltà. Prende le distanze? “In ogni atto di governo noi siamo al fianco dell’Ucraina, non vedo quale distanze devo prendere da un partito. Credo sia opportuno che l’esegesi delle parole di Berlusconi sia fatta da Berlusconi o da quelli del suo partito”. Le affermazioni del ministro dell’Agricoltura, evidentemente in difficoltà, mostrano tutto l’imbarazzo che il leader di Forza Italia ha procurato all’interno del centrodestra.<lb/> “Non commento quello che è stato riportato dalla stampa – prova a dire Lollobrigida, provocando più di un sorriso tra i giornalisti – <hi rend="#b">non ho avuto il tempo di vedere il video.</hi> Ovviamente non condividerei un cambio di opinioni sulla nostra fermezza in favore dell’Ucraina, ma non posso commentarlo perché, non avendo visto il video ma siamo fermamente al fianco dell’Ucraina. Non vorrei – conclude – che si stia parlando delle polemiche per non parlare della <hi rend="#b">stravittoria del centrodestra</hi> e dell’affermazione del buon governo”.</p>
    <p>Gentile lettore, la pubblicazione dei commenti è sospesa dalle 20 alle 9, i commenti per ogni articolo saranno chiusi dopo 72 ore, il massimo di caratteri consentito per ogni messaggio è di 1.500 e ogni utente può postare al massimo <hi rend="#b">150 commenti alla settimana</hi>. Abbiamo deciso di impostare questi limiti per migliorare la qualità del dibattito. È necessario attenersi <ref target="http://www.ilfattoquotidiano.it/termini-e-condizioni-dutilizzo/"> Termini e Condizioni di utilizzo del sito (in particolare punti 3 e 5)</ref>: evitare gli insulti, le accuse senza fondamento e mantenersi in tema con la discussione. I commenti saranno pubblicati dopo essere stati letti e approvati, ad eccezione di quelli pubblicati dagli utenti in white list (vedere il punto 3 della nostra policy). Infine non è consentito accedere al servizio tramite account multipli. Vi preghiamo di segnalare eventuali problemi tecnici al nostro </p>
    <p><ref target="mailto:tech+comments@ilfattoquotidiano.it">supporto tecnico</ref>La Redazione</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>