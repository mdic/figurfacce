<doc sitename="Il Fatto Quotidiano" title="Lodo Mondadori, Cir Ricevuto pagamento da Fininvest - Il Fatto Quotidiano" author="RQuotidiano" date="2011-07-26" url="http://www.ilfattoquotidiano.it/2011/07/26/lodo-mondadori-cir-ricevuto-pagamento-da-fininvest/147870/" hostname="ilfattoquotidiano.it" description="Cir ha ricevuto oggi da Fininvest il pagamento di “circa 564,2 milioni di euro” per il lodo Mondadori. Lo comunica il gruppo in una nota. Sul preannunciato ricorso in Cassazione, i legali di Cir “sono pienamente fiduciosi” di trovare “ulteriore riconoscimento” delle “buone ragioni della societa’”. Cir ricorda che il pagamento dell’importo è stato stabilito …" categories="Cronaca" tags="Carlo De Benedetti;Cir;Fininvest;Lodo Mondadori;Silvio Berlusconi" fingerprint="a7cd37cf7aff6e4a">
  <main>
    <head rend="h1">Lodo Mondadori, Cir <lb/> Ricevuto pagamento da Fininvest</head>
    <p><ref target="http://www.ilfattoquotidiano.it/wp-content/uploads/2011/07/small_110711-131803_to110711est_0615.jpg"/>Cir ha ricevuto oggi da <graphic src="http://www.ilfattoquotidiano.it/wp-content/uploads/2011/07/small_110711-131803_to110711est_0615.jpg" title="mondadori_interna"/></p>
    <p><hi rend="#b">Fininvest</hi>il pagamento di “circa 564,2 milioni di euro” per il lodo Mondadori. Lo comunica il gruppo in una nota. Sul preannunciato ricorso in Cassazione, i legali di</p>
    <p><hi rend="#b">Cir</hi>“sono pienamente fiduciosi” di trovare “ulteriore riconoscimento” delle “buone ragioni della societa’”.</p>
    <p>Cir ricorda che il pagamento dell’importo è stato stabilito dalla sentenza della corte d’appello di Milano depositata lo scorso 9 luglio “quale risarcimento del danno causato a Cir dalla corruzione giudiziaria a suo tempo posta in essere nella vicenda del lodo Mondadori”. La cifra comprende “spese legali e interessi dal 3 ottobre 2009”.”Cir e i propri legali, <hi rend="#b">Vincenzo Roppo </hi>ed <hi rend="#b">Elisabetta Rubini</hi> – si legge nella nota – preso atto dell’intenzione di Fininvest di presentare ricorso in Cassazione, sono pienamente fiduciosi che le buone ragioni della societa’, gia’ riconosciute da una sentenza penale passata in giudicato e da due gradi di giudizio civile, troveranno in tale sede ulteriore e definitivo riconoscimento”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>