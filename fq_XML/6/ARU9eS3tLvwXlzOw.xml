<doc sitename="Il Fatto Quotidiano" title="Silvio Berlusconi a 'Dritto e rovescio': &quot;Il mio governo del 208 l'ultimo eletto dagli italiani&quot;. &quot;Avanti o dopo Cristo?&quot;: i commenti sui social - Il Fatto Quotidiano" author="F Q" date="2022-09-02" url="https://www.ilfattoquotidiano.it/2022/09/02/silvio-berlusconi-a-dritto-e-rovescio-il-mio-governo-del-208-lultimo-eletto-dagli-italiani-avanti-o-dopo-cristo-i-commenti-sui-social/6788961/" hostname="ilfattoquotidiano.it" description="&quot;Ah, le guerre puniche&quot;, &quot;Avanti o dopo Cristo?&quot; Le gaffe di Berlusconi su Rete4" categories="Televisione" tags="Rete 4;Silvio Berlusconi" fingerprint="d8fe982d5587e20c">
  <main>
    <p><hi rend="#b">Silvio Berlusconi</hi> show a <hi rend="#i">Dritto e rovescio. </hi>Ospite del programma di Rete 4, il leader di Forza Italia, fresco fresco di sbarco su <ref target="https://www.ilfattoquotidiano.it/2022/09/02/berlusconi-su-tiktok-le-barzellette-puliscono-il-cervello-i-giovani-ne-dovrebbero-sapere-almeno-10-e-ne-racconta-una/6788805/">Tik Tok dove si diletta anche a raccontare barzellette</ref>, ha “regalato” <hi rend="#b">un paio di uscite che stanno diventando virali in queste ore</hi>, strappando un sorriso soprattutto al popolo di Twitter, che si sta sbizzarrendo nel commentare le sue parole. “<hi rend="#b">L’ultimo governo eletto dagli Italiani è stato il mio, nel 208</hi>“, ha spiegato scordandosi evidentemente uno zero, visto che si trattava del 2008. Una svista che non è sfuggita ai telespettatori:<hi rend="#b"> avanti Cristo o dopo Cristo</hi>, si chiede dunque il web? C’è chi tira in ballo le <hi rend="#b">guerre puniche</hi> (le guerre che videro impegnate Roma e Cartagine tra il 246 e il 146 a.C.), e chi rispolvera gli auguri di buon 1918 di Patty Pravo nel capodanno 2018. Ma non solo. Parlando con il conduttore, Berlusconi chiede: “Ho una domanda per te, <hi rend="#b">ho visto che hai parlato con una bella ragazza nella tua premessa, le hai chiesto il numero di telefono?</hi>“. Del Debbio replica: “Ovvio”, e Berlusconi, compiaciuto, osserva: “Hai imparato tutto, bravo, bravo”.</p>
    <quote><p>“L’ultimo governo eletto è stato il mio nel 208”</p><lb/>Ma a.C. o d.C.?<ref>#drittoerovescio</ref><ref>pic.twitter.com/YJkrqPq3Nw</ref><p>— Il Grande Flagello (@grande_flagello)</p><ref>September 1, 2022</ref></quote>
  </main>
  <comments/>
</doc>