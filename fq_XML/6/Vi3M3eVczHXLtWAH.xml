<doc sitename="Il Fatto Quotidiano" title="&quot;Gli italiani sono meglio del loro premier&quot;Il Fatto a Londra per parlare di B. - Il Fatto Quotidiano" author="Andrea Valdambrini" date="2011-06-19" url="http://www.ilfattoquotidiano.it/2011/06/19/l%e2%80%99immagine-di-b-giulio-cesare-con-un-naso-2/120561/" hostname="ilfattoquotidiano.it" description="Free video chat by Ustream L’immagine di B.-Giulio Cesare, con un naso rosso da clown e lo sguardo crucciato, campeggia sotto un timbro inequivocabile: ‘Stop’. Il tratto inconfondibilmente irriverente è quello di Vauro. Così, da un disegno e uno slogan è nata l’idea: riportare a Londra la truppa del Fatto che stasera, a partire dalle …" categories="Media" tags="Il Fatto Quotidiano;Londra;Marco Travaglio;Silvio Berlusconi" fingerprint="88e76eb352d30e38">
  <main>
    <head rend="h1">“Gli italiani sono meglio del loro premier”<lb/>Il Fatto a Londra per parlare di B.</head>
    <p>L’immagine di <hi rend="#b">B.-Giulio Cesare</hi>, con un naso rosso da clown e lo sguardo crucciato, campeggia sotto un timbro inequivocabile: ‘Stop’. Il tratto inconfondibilmente irriverente è quello di <hi rend="#b">Vauro</hi>. Così, da un disegno e uno slogan è nata l’idea: riportare a <hi rend="#b">Londra </hi>la truppa del <hi rend="#b"> Fatto </hi>che stasera, a partire dalle 20 (ora italiana), presenterà ‘Italians are better…than their Prime Minister’ (‘</p>
    <p><hi rend="#b">Gli italiani sono meglio…del loro Primo ministro</hi>‘). Sottotitolo (dovuto): siamo davvero alla fine del potere di Berlusconi?</p>
    <p>Terza volta a Londra in 12 mesi, per il <hi rend="#i">Fatto</hi>, segno di un amore reciproco che va avanti. Stavolta però si cambia, almeno un po’. Intanto sarà diversa la collocazione. Dopo London School of Economics, che ha ospitato il direttore <hi rend="#b">Antonio Padellaro</hi> e il vicedirettore <hi rend="#b">Marco Travaglio </hi>– l’anno scorso a giugno, e poi, una seconda volta, in occasione della settimana per i 150 anni dell’unità d’Italia, a febbraio –, si fa ora rotta verso <hi rend="#b">Metropolitan University</hi>, giovane e dinamico ateneo del nord-est della capitale. Questa volta, poi, Travaglio sarà affiancato da una parte della redazione Esteri del Fatto, che ha sempre seguito con attenzione e partecipazione la vita della comunità britannica di studenti, professionisti, ‘cervelli in fuga’ e non solo. Special guest: <hi rend="#b">John Prideaux</hi>, autore del dossier sull’Italia da poco pubblicato sull’<hi rend="#i"> Economist</hi>, che tanto deve aver fatto arrabbiare proprio Mr B (shiaffato in copertina con il non lusinghiero appellativo de ‘L’uomo che ha fottuto un intero Paese’).</p>
    <p>Oltre cinquecento i posti nella sala di Metropolitan e biglietti gratis andati a ruba in meno di 48 ore. Anche <hi rend="#b"> Facebook </hi>e </p>
    <p>
      <hi rend="#b">fanno la loro parte: proprio dai social media è cominciata la rincorsa alle domande che verranno rivolte agli ospiti. Per chi invece è rimasto senza biglietto, oppure non vive a Londra, diretta streaming su<ref target="http://twitter.com/#!/betterthanourPM">Twitter</ref></hi>
    </p>
    <p>
      <hi rend="#b">.</hi>
    </p>
    <hi rend="#i">www.ilfattoquotidiano.it</hi>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>