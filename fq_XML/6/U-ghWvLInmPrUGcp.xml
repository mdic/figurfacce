<doc sitename="Il Fatto Quotidiano" title="Silvio Berlusconi alla cena di Natale del Monza: &quot;Vi porto un pullman di tr**e se battete Juve o Milan&quot; - VIDEO - Il Fatto Quotidiano" author="F Q" date="2022-12-14" url="https://www.ilfattoquotidiano.it/2022/12/14/silvio-berlusconi-natale-monza-pullman-video/6905059/" hostname="ilfattoquotidiano.it" description="Berlusconi promette &quot;tr**e&quot; nello spogliatoio dei calciatori: ecco il video (tagliato dai canali ufficiali)" categories="Calcio" tags="Monza;Silvio Berlusconi" fingerprint="6df356459168461f">
  <main>
    <head rend="h1">Silvio Berlusconi alla cena di Natale del Monza: “Vi porto un pullman di tr**e se battete Juve o Milan” – VIDEO</head>
    <graphic src="https://st.ilfattoquotidiano.it/wp-content/uploads/2022/12/14/berlusconi-690x362.jpg"/>
    <p>Un <hi rend="#b">senatore</hi> e leader di una forza politica al governo del Paese che promette “un pullman di<hi rend="#b"> tr**e</hi>” ai giocatori della sua squadra. <hi rend="#b">Silvio Berlusconi</hi> ci ricasca e alla cena di <hi rend="#b">Natale</hi> del <hi rend="#b">Monza</hi>, il club di sua proprietà, scivola nell’ennesima battura scurrile. La frase incriminata è stata <hi rend="#b">tagliata</hi> dai video ufficiali, compreso quello postato sugli account social del presidente di <hi rend="#b">Forza</hi><hi rend="#b">Italia</hi>, ma è stata ripresa e caricata da un giornalista, <hi rend="#b">Nicolò Schira</hi>, presente all’evento.</p>
    <p>Berlusconi nel suo discorso sta lodando l’allenatore <hi rend="#b">Raffaele Palladino</hi>, subentrato in corsa a <hi rend="#b">Giovanni Stroppa</hi> e capace di portare il Monza ampiamente fuori dalla zona retrocessione. “Abbiamo trovato un nuovo allenatore – dice Berlusconi – che era l’allenatore della nostra squadra <hi rend="#b">Primavera</hi>: è bravo, simpatico, gentile e capace di stimolare i nostri ragazzi”. Poi però l’ex premier rincara: “Ci ho messo una stimolazione in più, perché ai ragazzi che sono venuti qui adesso ho detto: ‘Ora arrivano Juventus, Milan eccetera e se vincete con una di queste grandi squadre vi faccio arrivare nello <hi rend="#b">spogliatoio</hi> un pullman di tr**e'”.</p>
    <quote><p>???? Silvio</p><ref>#Berlusconi</ref>show alla festa di<ref>#Natale</ref>del<ref>#Monza</ref>????<ref>pic.twitter.com/Ws7OXxZbcv</ref><p>— Nicolò Schira (@NicoSchira)</p><ref>December 13, 2022</ref></quote>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>