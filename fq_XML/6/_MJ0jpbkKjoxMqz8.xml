<doc sitename="Il Fatto Quotidiano" title="2 giugno, Berlusconi tra i fischi. Presenti 80 delegazioni diplomatiche del mondo - Il Fatto Quotidiano" author="RQuotidiano" date="2011-06-02" url="http://www.ilfattoquotidiano.it/2011/06/02/festa-della-repubblica-da-biden-a-medvedev-presenti-80-delegazioni-diplomatiche-del-mondo/115432/" hostname="ilfattoquotidiano.it" description="Nel 150esimo dell’Unità d’Italia, la Festa della Repubblica si fa più internazionale che mai. Le delegazioni diplomatiche di 80 Paesi sono volate in una Roma blindata, guidate da diversi capi di Stato. Almeno 40, tra cui il presidente russo Dmitrij Medvedev, quello israeliano Shimon Peres, quello dell’Autorità nazionale palestinese Abu Mazen, re Juan Carlos di …" categories="Cronaca" tags="2 Giugno;Abu Mazen;Dmitri Medvedev;Giorgio Napolitano;Hamid Karzai;Joe Biden;Roma;Shimon Peres;Silvio Berlusconi;Unità dItalia" fingerprint="dfc8617f7b0d42b5">
  <main>
    <head rend="h1">2 giugno, Berlusconi tra i fischi. Presenti 80 delegazioni diplomatiche del mondo</head>
    <p><ref target="http://www.ilfattoquotidiano.it/wp-content/uploads/2011/06/festa-repubblica_interna.jpg"/>Nel 150esimo dell’Unità d’Italia, la <graphic src="http://www.ilfattoquotidiano.it/wp-content/uploads/2011/06/festa-repubblica_interna.jpg" title="festa repubblica_interna"/></p>
    <p><hi rend="#b">Festa della Repubblica</hi>si fa più internazionale che mai. Le delegazioni diplomatiche di</p>
    <p><hi rend="#b">80 Paesi</hi>sono volate in una</p>
    <p><hi rend="#b">Roma</hi>blindata, guidate da diversi capi di Stato. Almeno</p>
    <p><hi rend="#b">40</hi>, tra cui il presidente russo</p>
    <p><hi rend="#b">Dmitrij Medvedev</hi>, quello israeliano</p>
    <p><hi rend="#b">Shimon Peres</hi>, quello dell’Autorità nazionale palestinese</p>
    <p>
      <hi rend="#b">Abu</hi>
    </p>
    <p><hi rend="#b">Mazen</hi>, re</p>
    <p><hi rend="#b">Juan Carlos</hi>di Spagna e il segretario di Stato delle Nazioni Unite</p>
    <p><hi rend="#b">Ban Ki-moon</hi>. In rappresentanza degli Stati Uniti partecipa il vicepresidente</p>
    <p>
      <hi rend="#b">Joe</hi>
    </p>
    <p><hi rend="#b">Biden</hi>. Accolto tra moltissimi applausi il presidente della Repubblica,</p>
    <p><hi rend="#b">Giorgio Napolitano</hi>, mentre alcuni fischi hanno raggiunto il premier</p>
    <p><hi rend="#b">Silvio Berlusconi</hi>. Per la prima volta alle celebrazioni partecipa anche il ministro dell’Interno,</p>
    <p><hi rend="#b">Roberto Maroni</hi>.</p>
    <p>Accanto ai tradizionali festeggiamenti – come la deposizione della corona d’alloro sulla tomba del Milite ignoto, all’Altare della Patria, e la parata militare ai Fori imperiali – il presidente del Consiglio, <hi rend="#b">Silvio</hi><hi rend="#b">Berlusconi</hi>, ha in programma una serie di incontri. Prima un trilaterale con Medvedev e Biden, seguito subito dopo da quello con il presidente dell’Unione europea, <hi rend="#b">Herman</hi><hi rend="#b">Van</hi><hi rend="#b">Rompuy</hi>, e quello afgano <hi rend="#b">Hamid</hi><hi rend="#b">Karzai</hi>. Che intanto ha parlato fitto il vicepresidente Usa, seduto accanto a lui, poco prima dell’inizio delle celebrazioni. Domani per Berlusconi appuntamento con il presidente dell’Anp Abu Mazen. Chiusura con il gran galà al Quirinale: un’affollata cena e un concerto, omaggio del presidente della Repubblica alle delegazioni. E proprio <hi rend="#b">Giorgio</hi><hi rend="#b">Napolitano</hi> aveva già incontrato ieri la presidente dell’Argentina, <hi rend="#b">Cristina Kirchner</hi>, il segretario dell’Onu Ban Ki-moon e il vicepresidente cinese <hi rend="#b">Xi Jinping</hi>, oltre a Biden e Medvedev.</p>
    <p>I media israeliani non escludono oggi neanche un incontro a tre fra il rappresentante statunitense Biden e i presidenti di Israele e Anp, a margine delle celebrazioni del 2 giugno. Prima della partenza per Roma, Peres si era detto “pronto” a incontrare e a “stringere la mano come sempre” ad Abu Mazen. Che è stato definito dal collega “un partner per la pace” e “un interlocutore credibile”. Una linea più morbida, scelta da Peres, rispetto a quella del premier israeliano <hi rend="#b">Benjamin Netanyahu</hi>.</p>
    <p>Per l’evento, comunque, la città è blindata. Alla massiccia presenza internazionale corrisponde un dispiegamento di forze dell’ordine. Con più di <hi rend="#b">2mila tra soldati e agenti</hi>, tiratori scelti sui tetti e forze speciali. Vietato sorvolare la Capitale dall’alba fino alle 22 di stasera, mentre per l’accesso al pubblico all’area della celebrazione sono stati previsti due varchi, uno in <hi rend="#b">piazza Venezia</hi> e l’altro in <hi rend="#b">piazza del Colosseo</hi>. Già ieri, Roma era sotto controllo, con la bonifica delle sedi dove alloggiano le delegazioni e servizi di scorta per i loro spostamenti.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>