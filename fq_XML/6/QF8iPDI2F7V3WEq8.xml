<doc sitename="Il Fatto Quotidiano" title="Elezioni, Ronzulli consegna le liste di Forza Italia: &quot;Berlusconi tornerà in Senato da cui era stato defenestrato in maniera vergognosa&quot; - Il Fatto Quotidiano" author="Simone Bauducco" date="2022-08-22" url="https://www.ilfattoquotidiano.it/2022/08/22/elezioni-ronzulli-consegna-le-liste-di-forza-italia-berlusconi-tornera-in-senato-da-cui-era-stato-defenestrato-in-maniera-vergognosa/6770685/" hostname="ilfattoquotidiano.it" description="&quot;GLIELO ABBIAMO CHIESTO NOI&quot;, Licia Ronzulli rivela che per convincere Silvio Berlusconi a candidarsi c'è stato &quot;un braccio di ferro&quot; [Video]" categories="Politica" tags="Elezioni;Forza Italia;Licia Ronzulli;Maria Elisabetta Alberti Casellati;Silvio Berlusconi" fingerprint="2d86d74eb86d433d">
  <main>
    <p>“Finalmente posso dormire una notte intera senza assalti”. La senatrice di Forza Italia<hi rend="#b"> Licia Ronzulli</hi> scherza così con i cronisti all’uscita dal tribunale di Milano dopo la consegna delle liste per la Camera e il Senato. “Siamo noi il vero centro, diffidate delle imitazioni, meglio scegliere l’originale” ha aggiunto Ronzulli confermando che <hi rend="#b">Silvio Berlusconi</hi> sarà candidato a <hi rend="#b">Monza</hi> all’uninominale del Senato. Un motivo di soddisfazione “non solo politica ma anche umana perché il presidente tornerà in Senato dopo che era stato <hi rend="#b">defenestrato in maniera vergognosa</hi>”. Secondo la senatrice, Berlusconi ha accettato la candidatura dopo “un braccio di ferro, glielo abbiamo chiesto noi con il pressing di tutto il partito”. Allargando lo sguardo a tutta Italia, Ronzulli si dichiara “soddisfatta” del lavoro svolto nella compilazione delle liste che rispettano “il territorio”. E la candidatura della presidente del Senato <hi rend="#b">Maria Elisabetta Alberti Casellati</hi> in Basilicata? “La seconda carica dello Stato può andare ovunque” conclude Ronzulli negando che ci siano stati problemi con la base. Ma negli scorsi giorni il consigliere regionale di FI, <hi rend="#b">Gerardo Bellettieri</hi>, in una dichiarazione all’<hi rend="#i">Ansa</hi>, aveva richiesto “rispetto per il popolo lucano” che dovrebbe essere “rappresentato da gente lucana del territorio”.</p>
    <p>Gentile lettore, la pubblicazione dei commenti è sospesa dalle 20 alle 9, i commenti per ogni articolo saranno chiusi dopo 72 ore, il massimo di caratteri consentito per ogni messaggio è di 1.500 e ogni utente può postare al massimo <hi rend="#b">150 commenti alla settimana</hi>. Abbiamo deciso di impostare questi limiti per migliorare la qualità del dibattito. È necessario attenersi <ref target="http://www.ilfattoquotidiano.it/termini-e-condizioni-dutilizzo/"> Termini e Condizioni di utilizzo del sito (in particolare punti 3 e 5)</ref>: evitare gli insulti, le accuse senza fondamento e mantenersi in tema con la discussione. I commenti saranno pubblicati dopo essere stati letti e approvati, ad eccezione di quelli pubblicati dagli utenti in white list (vedere il punto 3 della nostra policy). Infine non è consentito accedere al servizio tramite account multipli. Vi preghiamo di segnalare eventuali problemi tecnici al nostro </p>
    <p><ref target="mailto:tech+comments@ilfattoquotidiano.it">supporto tecnico</ref>La Redazione</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>