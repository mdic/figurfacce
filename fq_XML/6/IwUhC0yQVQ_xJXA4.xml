<doc sitename="Il Fatto Quotidiano" title="Monza, Berlusconi ha deciso: esonerato Stroppa" author="F Q" date="2022-09-13" url="https://www.ilfattoquotidiano.it/2022/09/13/monza-berlusconi-ha-deciso-esonerato-stroppa-la-squadra-affidata-a-palladino/6801559/" hostname="ilfattoquotidiano.it" description="In attesa del sostituto di Stroppa la squadra verrà affidata a Raffaele Palladino" categories="Calcio" tags="Monza;Silvio Berlusconi" fingerprint="6dbe1e50a5619c24">
  <main>
    <head rend="h1">Monza, Berlusconi ha deciso: esonerato Stroppa. La squadra affidata a Palladino</head>
    <graphic src="https://st.ilfattoquotidiano.it/wp-content/uploads/2022/09/01/berlusconi-galliani-690x362.jpg"/>
    <p>Il <hi rend="#b">Monza</hi> esonera <hi rend="#b">Giovanni</hi><hi rend="#b">Stroppa</hi>. Il cambio di guida tecnica arriva due giorni dopo il pareggio contro il Lecce, primo punto della formazione brianzola in <hi rend="#b">Serie</hi><hi rend="#b">A</hi>, dopo <hi rend="#b">cinque</hi><hi rend="#b">sconfitte</hi><hi rend="#b">consecutive</hi>. Nel comunicato ufficiale del club di <hi rend="#b">Silvio</hi><hi rend="#b">Berlusconi, </hi>il Monza “ringrazia il tecnico per il percorso compiuto insieme, culminato con la conquista di una storica promozione in Serie A” e gli augura “i migliori successi professionali per il futuro”.</p>
    <p>D’altronde, il presidente dei <hi rend="#b">biancorossi</hi> era stato abbastanza chiaro ai microfoni di <hi rend="#i">Rtl</hi> riguardo le <hi rend="#b">scelte</hi><hi rend="#b">tattiche</hi> di Stroppa: <ref target="https://www.ilfattoquotidiano.it/2022/09/12/berlusconi-a-rtl-il-monza-deve-cambiare-me-ne-dovro-interessare-ancora-io-come-quando-ho-dato-impostazione-corretta-alla-squadra/6800639/">“Deve cambiare. Ora ci devo pensare io“</ref>, aveva detto. Un monito che suonava come un </p>
    <p><hi rend="#b">verdetto</hi>per chi conosce la storia calcistica dell’ex proprietario del</p>
    <p><hi rend="#b">Milan</hi>. In attesa del sostituto di Stroppa la squadra verrà affidata all’allenatore della Primavera</p>
    <p>
      <hi rend="#b">Raffaele</hi>
    </p>
    <p><hi rend="#b">Palladino</hi>, ex attaccante tra le altre di Genoa, Parma e Juventus.</p>
    <p>Dopo la storica prima <hi rend="#b">promozione</hi> in <hi rend="#b">Serie</hi><hi rend="#b">A</hi> dello scorso anno e l’importante campagna acquisti estiva, ci si attendeva di più dalla squadra brianzola in queste prime sei uscite di campionato. Il Monza in questo momento è <hi rend="#b">ultimo</hi><hi rend="#b">in</hi><hi rend="#b">classifica</hi>. Zero vittorie, cinque sconfitte. Un solo punto, raccolto fuori casa nell’ultima giornata contro il <hi rend="#b">Lecce</hi>, in quello che a tutti gli effetti è diventato uno scontro <hi rend="#b">salvezza</hi>. Un bottino troppo magro per un club arrivato nella massima serie con l’ambizione, neanche tanto nascosta, di guardare all’<hi rend="#b">Europa. </hi></p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>