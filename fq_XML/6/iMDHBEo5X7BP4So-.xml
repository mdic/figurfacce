<doc sitename="Il Fatto Quotidiano" title="Berlusconi: &quot;Stampa ignora mie smentite&quot; - Il Fatto Quotidiano" author="RQuotidiano" date="2011-07-08" url="http://www.ilfattoquotidiano.it/2011/07/08/berlusconi-stampa-ignora-mie-smentite/143985/" hostname="ilfattoquotidiano.it" description="Non c’è alcun problema con Giulio Tremonti, garantisce il premier. Tanto che “l’ho invitato oggi a Palazzo Chigi per una colazione di lavoro in cui definiremo l’agenda degli impegni che insieme affronteremo nei prossimi giorni”; ha detto Silvio Berlusconi stamani. Il Cavaliere si è lamentato del fatto che i giornali di questa mattina siano riportate …" categories="Fatti quotidiani" tags="Silvio Berlusconi" fingerprint="ffba8a0f7840e53b">
  <main>
    <head rend="h1">Berlusconi: “Stampa ignora mie smentite”</head>
    <p>Non c’è alcun problema con Giulio Tremonti, garantisce il premier. Tanto che “l’ho invitato oggi a Palazzo Chigi per una colazione di lavoro in cui definiremo l’agenda degli impegni che insieme affronteremo nei prossimi giorni”; ha detto <hi rend="#b">Silvio Berlusconi </hi>stamani. Il Cavaliere si è lamentato del fatto che i giornali di questa mattina siano riportate “espressioni già diffuse ieri dalle agenzie di stampa e prontamente smentite, senza che si sia tenuto conto né delle mie smentite né delle mie precisazioni”. Per non parlare di “<ref target="http://www.ilfattoquotidiano.it/2011/07/08/berlusconi-tremonti-il-solo-che-non-fa-gioco-di-squadra-nel-2013-al-mio-posto-alfano/143940/"> Repubblica, dove un’amichevole conversazione è stata trasformata in una formale intervista con tanto di domande e risposte”</ref>.</p>
    <p>Il Presidente del Consiglio si è detto dispiaciuto “che in resoconti, interviste e retroscena pubblicati sui giornali di questa mattina siano state raccolte espressioni già diffuse ieri dalle agenzie di stampa e prontamente smentite, senza che si sia tenuto conto ne’ delle mie smentite ne’ delle mie precisazioni, come dovrebbe essere buona regola di un giornalismo corretto”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>