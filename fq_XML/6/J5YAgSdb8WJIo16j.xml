<doc sitename="Il Fatto Quotidiano" title="Un fax a B: &quot;Ti rompo il c...&quot;, così Lavitola ricattava il Cavaliere - Il Fatto Quotidiano" author="RQuotidiano" date="2012-08-04" url="http://www.ilfattoquotidiano.it/2012/08/04/ricatto-col-%e2%80%9cnano%e2%80%9d-ordine-d%e2%80%99arresto-per-lavitola-e-pintabona/316815/" hostname="ilfattoquotidiano.it" description="“Torno e ti spacco il culo”, scrive Valter Lavitola a Berlusconi sotto il biglietto di ritorno per l’Italia mostrato all’avvocato Gennaro Fredella. “Dobbiamo parlare con il nano maggiore – gli fa eco Carmelo Pintabona – una volta che lui è fuori dobbiamo sederci a tavola per giocare una briscola, ed è una briscola che perde …" categories="Giustizia" tags="Silvio Berlusconi" fingerprint="5fd84216e2ebe26b">
  <main>
    <head rend="h1">Un fax a B: “Ti rompo il c…”, così Lavitola ricattava il Cavaliere</head>
    <graphic src="https://st.ilfattoquotidiano.it/wp-content/uploads/2012/08/berlusconi_lavitola-interna.jpg"/>
    <p>“Torno e ti spacco il culo”, scrive<hi rend="#b"> Valter Lavitola</hi> a <hi rend="#b">Berlusconi</hi> sotto il biglietto di ritorno per l’Italia mostrato all’avvocato <hi rend="#b">Gennaro Fredella</hi>. “Dobbiamo parlare con il nano maggiore – gli fa eco <hi rend="#b">Carmelo Pintabona</hi> – una volta che lui è fuori dobbiamo sederci a tavola per giocare una briscola, ed è una briscola che perde di sicuro”. Una briscola da cinque milioni di euro, il prezzo dell’estorsione costata ieri un nuovo ordine di custodia cautelare per l’ex direttore de <hi rend="#i">l’Avanti</hi>!, già detenuto. Con la stessa accusa è finito in carcere Carmelo Pintabona, faccendiere siciliano con interessi in Argentina legato all’Mpa di <hi rend="#b">Raffaele Lombardo</hi>, latore delle richieste estorsive.</p>
    <p>Nell’indagine sono coinvolti anche l’avvocato <hi rend="#b">Alessandro Sammarco</hi>, pronto a volare in Argentina da Lavitola per interrogarlo nell’interesse di Berlusconi (indagato per induzione alle dichiarazioni mendaci), l’avvocato di Lavitola <hi rend="#b">Eleonora Moiraghi</hi> e un amico siciliano di Pintabona,<hi rend="#b"> Francesco Altomare</hi>. Grazie alle testimonianze della sorella di Lavitola, <hi rend="#b">Maria</hi> che ha riferito parole della compagna del fratello,<hi rend="#b"> Neire Cassia Pepe Gomez</hi>, e numerose intercettazioni telefoniche (tra cui una telefonata-confessione di Pintabona) i pm napoletani <hi rend="#b">Henry Woodcook</hi> e <hi rend="#b">Vincenzo Piscitelli</hi> hanno ricostruito tutte le tappe della richiesta di cinque milioni di euro partita con una lettera battuta al computer nella casa di Lavitola a Panama, e poi inviata ad una casella di posta elettronica della quale entrambi possedevano la password. I due magistrati sono piombati ieri a Palermo per l’arresto di Pintabona e in mattinata hanno incontrato il procuratore aggiunto <hi rend="#b">Antonio Ingroia</hi>, con il quale hanno avuto uno scambio di informazioni utili alle rispettive inchieste, entrambe per estorsione nei confronti dell’ex premier. Convocato il 26 luglio scorso, <hi rend="#b">Berlusconi</hi> ha disertato anche l’appuntamento napoletano.</p>
    <p>
      <hi rend="#b">La sorella Maria e le richieste di soldi</hi>
    </p>
    <p>È <hi rend="#b">Maria Lavitola</hi> a rivelare ai pm un incontro nel novembre scorso a Roma, alla fermata della metro Anagnina, con Neire Cassia Pepe Gomez, appena giunta dal sudamerica: “Con la Neire andammo nello studio dell’avvocato Fredella, che mi disse che mio fratello Valter aveva spedito una mail o un fax all’on. Berlusconi con il quale mostrava un biglietto aereo di ritorno in Italia con sotto scritto: “Torno e ti spacco il culo’’. Fredella non è d’accordo, considera il suo cliente ‘pazzo’ e rivela a sua volta a Maria Lavitola di avere incontrato l’avvocato di Berlusconi, <hi rend="#b">Alessandro Sammarco</hi>.</p>
    <p>
      <hi rend="#b">I problemi del legale</hi>
    </p>
    <p>“Mi disse che era andato nello studio della sua collega <hi rend="#b">Nicla Moiraghi</hi> credendo di incontrare un investigatore privato, ma invece trovò Sammarco – rivela Maria Lavitola – il quale gli disse che si sarebbe recato egli stesso in Argentina per incontrare Valter ed esporgli i termini dell’accordo che prevedeva, tra l’altro, la garanzia per mio fratello di un’adeguata difesa. Gli disse poi che la possibilità di offrire la salvezza a Valter, perché la salvezza di Valter era la salvezza del suo cliente”.</p>
    <p>
      <hi rend="#b">Italiani d’Argentina</hi>
    </p>
    <p>Sammarco appare determinato a partire e in effetti vengono spesi seimila euro per acquistare due biglietti Roma-Buenos Aires per il legale di Berlusconi e l’avvocato Moiraghi. La somma arriva in contanti, e per i pm è il tentativo di non lasciare tracce visibili del viaggio. Ma i due legali di Lavitola considerano l’interrogatorio di Sammarco ‘inopportuno ’ e sconsigliano il loro cliente, invece entusiasta, ad affrontarlo. “Lavitola si mostrò molto contrariato – dice Fredella – ma pretese di incontrarsi almeno con la Moiraghi”. Che, infatti, partì. Sola.</p>
    <p>
      <hi rend="#b">Il riscontro messo a verbale</hi>
    </p>
    <p>Interrogato dai pm Fredella ha confermato sostanzialmente l’episodio, negando però di avere ascoltato quest’ultima frase. Che Alessandro Sammarco,sentitodalFatto,negadiavere pronunciato: “È vero – dice – ho incontrato Fredella, ma era doveroso farlo dovendo sentire un suo cliente. I biglietti sono stati pagati da un’agenzia su incarico del mio cliente, non so nulla del pagamento, ma tenderei a escludereicontanti.Enonhomaiparlato di salvezza di Lavitola, l’unica ad interessarmi è quella di Berlusconi”.</p>
    <p>
      <hi rend="#b">Il faccendiere dei due mondi</hi>
    </p>
    <p><hi rend="#b">Carmelo Pintabona</hi>? “Un mio amico carissimo”, detta a verbale Lavitola, che poi prosegue nel goffo tentativo di sminuirne il ruolo di “latore dell’estorsione”. Amico, prestanome, sponsor e soprattutto socio “negli affari del pesce”, Pintabona assiste a Panama alla scrittura della lettera a Berlusconi, gli presta centomila euro, gli compra persino il biglietto di ritorno in Italia e poi “confessa” al telefono al suo amico Francesco Altomare: “Mi aveva chiesto di intermediare con il presidente” (Berlusconi, ndr), che lui chiama “nano maggiore”.</p>
    <p>Pintabona arriva a pochi passi da Berlusconi (non si capisce se a palazzo Grazioli o ad Arcore), ma è fermato dalla polizia, che loavverte:“Nonlosacheèreato incontrare un latitante?”. E nel-l’attesa della scarcerazione dell’amico Valter progetta la costruzione di 400 mila case in Argentina con l’appoggio della Presidente del paese sudamericano e coltiva sogni megalomani: “Io sto aspettando che Valter esca tranquillo, e quando lui uscirà, io mi siederò con Putin, con Lula, Condoleezza Rice, mi siederò con persone che questi manco se lo sognano. Valter (ndr) mi ha scritto una lettera, non a me, l’ha mandata a Caselli (Esteban, senatore eletto nel Pdl in Argentina, (ndr) e mi ha mandato molti saluti anche per altrepersone…aCarmeloglivoglio tantissimo, tanto bene, me lo ha detto lui, tu mi hai salvato la vita, come ti ripago?”.</p>
    <p>
      <hi rend="#b">Il mercenario gentiluomo</hi>
    </p>
    <p>Un Lavitola molto diverso da come lo ha descritto la sua compagna <hi rend="#b">Neire Gomez</hi> nell’incontro con la sorella Maria alla fermata della Metro <hi rend="#b">Anagnina</hi>.“Era tornata in Italia in segreto e mi disse che Valter stava sclerando, perché assumeva con frequenza psicofarmaci. Lo aveva sentito poco prima e le aveva detto che era in Argentina dove stava eseguendo lavori come mercenario, lavori che gli stessi argentini rifiutavano di eseguire perchè pericolosi. La Neire – continua Maria – mi disse che temeva per la propria vita perchè in passatoavevalavoratoconilfratello per conto dei servizi segreti. Mi disse che per Valter la vita umana non valeva nulla e questo lo aveva dimostratointantecircostanzeanche se non si era mai spinto a commettere omicidi personalmente ma ne aveva commissionati”.</p>
    <p>
      <hi rend="#i">di Marco Lillo e Giuseppe Lo Bianco</hi>
    </p>
    <p>da Il Fatto Quotidiano del 4 agosto 2012</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>