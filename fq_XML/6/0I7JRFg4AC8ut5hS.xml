<doc sitename="Il Fatto Quotidiano" title="Berlusconi: &quot;Riforma costituzionale sarà varata il 4 settembre&quot; - Il Fatto Quotidiano" author="RQuotidiano" date="2011-07-22" url="http://www.ilfattoquotidiano.it/2011/07/22/berlusconi-riforma-costituzionale-sara-varata-il-4-settembre/147071/" hostname="ilfattoquotidiano.it" description="“Con questo Cdm abbiamo adempiuto a tutti i provvedimenti indicati dal governo” nell’ultima verifica, “gli impegni sono assolti tutti. Nella pausa estiva vogliamo approfittare” per lavorare, e “daremo vita a un comitato” per la “definitiva approvazione della riforma costituzione” che avverrà “il 4 settembre”. Silvio Berlusconi al termine del Consiglio dei ministri ha tenuto una conferenza …" categories="Politica" tags="Consiglio dei Ministri;Lega;Rifiuti;Roberto Calderoli;Roberto Maroni;Silvio Berlusconi;Umberto Bossi" fingerprint="6de97a3c98478d85">
  <main>
    <head rend="h1">Berlusconi: “Riforma costituzionale sarà varata il 4 settembre”</head>
    <p>“Con questo Cdm abbiamo adempiuto a tutti i provvedimenti indicati dal governo” nell’ultima verifica, “gli impegni sono assolti tutti. Nella pausa estiva vogliamo approfittare” per lavorare, e “daremo vita a un comitato” per la “definitiva approvazione della riforma costituzione” che avverrà “il 4 settembre”. <hi rend="#b">Silvio Berlusconi </hi>al termine del Consiglio dei ministri ha tenuto una conferenza stampa per comunicare il via libera al disegno di legge costituzionale sulla riduzione del numero dei parlamentari, istituzione del Senato federale e forma di governo.</p>
    <p>L’attenzione si è concentrata, in realtà, sugli attriti con la Lega e il rapporto con <hi rend="#b">Umberto Bossi</hi>, assente alla riunione odierna del Governo. Berlusconi in conferenza stampa ha garantito: “Non ho alcuna preoccupazione per quanto riguarda il governo e la coalizione che lo sostiene, ho parlato con i rappresentati della Lega nel governo, ho avuto modo di conoscere la posizione di Bossi, ci sentiremo nel tardo pomeriggio. Non c’è preoccupazione alcuna per la solidità della maggioranza”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>