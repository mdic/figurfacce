<doc sitename="Il Fatto Quotidiano" title="&quot;Mai più Minetti nei consigli regionali&quot; Alemanno critica il Pdl e invoca le primarie - Il Fatto Quotidiano" author="RQuotidiano" date="2011-09-25" url="http://www.ilfattoquotidiano.it/2011/09/25/alemannomai-piu-minetti-nei-consigli-regionali/159948/" hostname="ilfattoquotidiano.it" description="Mai più candidate come Nicole Minetti nelle liste elettorali, riequilibrare il rapporto con la Lega nord che ha troppo potere nella maggioranza e non cedere al “cerchio magico” del premier composto da persone che sono “pronte a sfruttarlo” e necessità di indire le primarie. Gianni Alemanno snocciola una a una le criticità del Pdl. Dal …" categories="Politica" tags="Gianni Alemanno;Gianni Lettieri;Letizia Moratti;Nicole Minetti;Silvio Berlusconi;Umberto Bossi" fingerprint="9915402d6f833b35">
  <main><head rend="h1">“Mai più Minetti nei consigli regionali” <lb/> Alemanno critica il Pdl e invoca le primarie</head><p><ref target="http://www.ilfattoquotidiano.it/wp-content/uploads/2011/09/Gianni-Alemanno_interna.jpg"/>Mai più candidate come <graphic src="http://www.ilfattoquotidiano.it/wp-content/uploads/2011/09/Gianni-Alemanno_interna.jpg" title="Gianni-Alemanno_interna"/></p><p><hi rend="#b">Nicole Minetti</hi>nelle liste elettorali, riequilibrare il rapporto con la Lega nord che ha troppo potere nella maggioranza e non cedere al “cerchio magico” del premier composto da persone che sono “pronte a sfruttarlo” e necessità di indire le primarie.</p><p><hi rend="#b">Gianni Alemanno</hi>snocciola una a una le criticità del Pdl. Dal convegno della sua fondazione Nuova Italia lancia messaggi di insofferenza al partito aprendo così una nuova fronda all’interno della maggioranza,</p><p><ref target="http://www.ilfattoquotidiano.it/2011/09/24/formigoni-si-votera-nel-2012-quindi-primarie-del-pdl-a-gennaio-prossimo/159792/">dopo le prese di posizioni altrettanto forti e critiche di</ref></p><hi rend="#b">Beppe Pisanu</hi>,<p><hi rend="#b">ed altri.</hi></p><ref target="http://www.ilfattoquotidiano.it/2011/09/24/formigoni-si-votera-nel-2012-quindi-primarie-del-pdl-a-gennaio-prossimo/159792/">Roberto Formigoni</ref><p>La prima stoccata ha un nome e cognome: <hi rend="#b">Nicole Minetti</hi>, consigliere regionale della Lombardia imposta da <hi rend="#b">Silvio Berlusconi </hi>nel listino bloccato di Formigoni, per meriti emersi più dalle intercettazioni sulle notti allegre a ritmo di bunga bunga che dalla carriera politica, di fatto inesistente. “Dobbiamo dirlo con chiarezza: mai più Minetti nei consigli regionali”, afferma Alemanno. E rilancia con forza l’idea delle primarie a tutti i livelli, sottolineando che scegliere i rappresentanti del partito nelle sedi istituzionali nazionali e locali senza consultare preventivamente gli elettori sia un errore.</p><p>Una presa di posizione cui Alemanno aggiunge anche degli esempi concreti: “Lettieri, pur essendo una persona rispettabilissima, non era la scelta migliore per il centrodestra a Napoli. E anche <hi rend="#b">Letizia Moratti</hi>, che si è ricandidata a Milano come io voglio fare e Roma, se si fosse candidata attraverso le primarie avrebbe dato un messaggio migliore alla città”. Il primo cittadino della capitale ribadisce che “le primarie servono non solo per scegliere chi è più bello tra di noi ma servono per vincere: lo dimostra il fatto che i candidati del Pd alle ultime primarie del centrosinistra siano stati surclassati da candidati più estremisti che poi hanno vinto”.</p><p>Ma c’è dell’altro: attorno al presidente del Consiglio si sarebbe formato un gruppo di persone “non tutte pronte a prendersi la responsabilità di quello che fanno e anzi a volte pronte a sfruttarlo”. Un entourage che il sindaco di Roma definisce con terminologia leghista”cerchio magico”, rispetto al quale, pur avendo rispetto per Berlusconi, “non bisogna cedere”. <ref target="http://www.ilfattoquotidiano.it/2011/09/25/berlusconi-non-mi-dimetto-se-non-con-voto-di-sfiducia-che-non-ci-sara/159933/">Nel giorno in cui il premier torna a ribadire che non ha alcuna intenzione a dimettersi, ma anzi andrà avanti anche con la legge Bavaglio per vietare la pubblicazione delle intercettazioni</ref>, Alemanno invita tutti gli uomini del Pdl a uno scatto di responsabilità: “Berlusconi non deve essere un alibi per la classe dirigente del partito”.</p><p>Così come va ridimensionato ed equilibrato il rapporto con la Lega. Secondo Alemanno bisogna “cancellare dal lessico del Pdl la parola secessione per ribadire l’identità e l’unità nazionale quali valori fondanti”. Insomma la necessità è di “riequilibrare il rapporto con la Lega Nord”. Il partito di <hi rend="#b">Umberto Bossi</hi>, secondo il primo cittadino della capitale, “con i propri veti e con gli slogan offensivi per l’unità e per Roma, pesa eccessivamente sulla coalizione di maggioranza, senza per altro rispondere efficacemente alle aspettative dei ceti produttivi del Nord”. Un concetto che è stato messo nero su bianco nel documento conclusivo del convegno, sottoscritto da una ventina di parlamentari tra deputati e senatori, oltre che da diversi amministratori locali.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>