<doc sitename="Il Fatto Quotidiano" title="L'Ucraina: &quot;Berlusconi agitatore vip della propaganda russa. Baratta reputazione italiana per l'amicizia con Putin&quot;" author="F Q" date="2023-02-13" url="https://www.ilfattoquotidiano.it/2023/02/13/lucraina-risponde-a-berlusconi-un-agitatore-vip-per-conto-della-russia-baratta-reputazione-italiana-con-la-sua-amicizia-con-putin/7063517/" hostname="ilfattoquotidiano.it" description="Kiev risponde alle frasi del fondatore di Forza Italia che aveva attaccato Zelensky" categories="Politica" tags="Guerra Russia Ucraina;Silvio Berlusconi;Ucraina;Vladimir Putin" fingerprint="2de85135598d903d">
  <main>
    <head rend="h1">L’Ucraina risponde a Berlusconi: “Un agitatore vip per conto della Russia. Baratta reputazione italiana con la sua amicizia con Putin”</head>
    <graphic src="https://st.ilfattoquotidiano.it/wp-content/uploads/2022/12/30/berlusconi-putin-690x362.jpg"/>
    <p>Il <hi rend="#b">governo ucraino</hi> reagisce alle frasi di <hi rend="#b">Silvio Berlusconi</hi> su <hi rend="#b">Volodymyr Zelensky</hi>, <ref target="https://www.ilfattoquotidiano.it/2023/02/12/berlusconi-di-nuovo-contro-zelensky-lo-giudico-molto-negativamente-e-a-meloni-io-da-premier-non-avrei-parlato-con-lui/7063070/">accusato dal leader di Forza Italia di aver attaccato “le due repubbliche autonome del Donbass”</ref>. L’ex presidente del Consiglio, dice </p>
    <p><hi rend="#b">Mykhailo Podolyak</hi>, consigliere del premier ucraino, è “un</p>
    <p><hi rend="#b">agitatore vip</hi>che agisce nel quadro della</p>
    <p><hi rend="#b">propaganda russa”</hi>e “baratta la</p>
    <p><hi rend="#b">reputazione</hi>dell’Italia con la sua</p>
    <p><hi rend="#b">amicizia</hi>con Putin”. Le sue parole, sottolinea Podolyak “sono un</p>
    <p><hi rend="#b">danno</hi>per l’Italia”. Quindi l’affondo: “Getti la maschera e dica pubblicamente di essere a favore del</p>
    <p><hi rend="#b">genocidio</hi>del popolo ucraino”, ha detto a</p>
    <p><hi rend="#i">Repubblica</hi>.</p>
    <p><hi rend="#b">L’attacco di domenica sera –</hi> Domenica sera, all’uscita dal seggio elettorale dove aveva appena votato per le Regionali in Lombardia, Berlusconi aveva detto: “Io a parlare con Zelensky se fossi stato il presidente del Consiglio <hi rend="#b">non ci sarei mai andato</hi> perché stiamo assistendo alla <hi rend="#b">devastazione</hi> del suo paese e alla <hi rend="#b">strage</hi> dei suoi soldati e dei suoi <hi rend="#b">civili</hi>. Bastava che cessasse di attaccare le due repubbliche autonome del Donbass e questo non sarebbe accaduto, quindi giudico, molto, molto <hi rend="#b">negativamente</hi> il <hi rend="#b">comportamento</hi> di questo signore”. Il riferimento del leader di Forza Italia – che aveva anche suggerito a <hi rend="#b">Joe Biden</hi> di mettere sul piatto 9 miliardi di dollari in cambio del <hi rend="#b">cessate il fuoco</hi> – era all’incontro di venerdì scorso tra <hi rend="#b">Giorgia Meloni</hi> e il presidente ucraino a margine del <hi rend="#b">Consiglio europeo</hi>.</p>
    <p><hi rend="#b">“Bacia le mani insanguinate di Putin” –</hi> Berlusconi “deve ancora capire che ‘le repubbliche del Donbass’ non sono mai esistite – ha attaccato Podolyak – E che nella primavera del <hi rend="#b">2014</hi>, durante la prima fase dell’invasione russa, gli occupanti hanno creato una <hi rend="#b">enclave criminale</hi> sul territorio ucraino del Donbass. Assolutamente illegale. Infine: nessuno ha aggredito la <hi rend="#b">Federazione Russa</hi>. Nel febbraio 2022 loro hanno lanciato una <hi rend="#b">invasione</hi> sul larga scala con l’intenzione di occupare l’intero territorio di un altro Paese e uccidere quanti più cittadini ucraini gli è possibile”. Berlusconi, ha concluso Podolyak, “deve smetterla di <hi rend="#b">mascherare</hi> il suo vero desiderio e dichiarare pubblicamente di essere a favore del genocidio degli ucraini. E di considerare possibile, nel 21esimo secolo, <hi rend="#b">guerre di occupazione</hi> in Europa”. Duro anche <hi rend="#b">Oleg Nikolenko</hi>, portavoce del ministro degli Esteri <hi rend="#b">Dmytro Kuleba</hi>, che ricordando quando “baciò le mani” a Gheddafi aggiunge: “Le ridicole accuse odierne contro Zelensky sono il tentativo di baciare le <hi rend="#b">mani insanguinate</hi> di Putin e dimostrare la sua <hi rend="#b">lealtà</hi> al dittatore russo”.</p>
    <p><hi rend="#b">L’imbarazzo di Meloni e Tajani –</hi> Le frasi dell’anziano leader di Fi sono imbarazzanti per <hi rend="#b">Palazzo Chigi</hi>, l’intero governo, a iniziare dal ministro degli Esteri <hi rend="#b">Antonio Tajani</hi>, coordinatore di Fi, e per l’intera maggioranza di <hi rend="#b">centrodestra</hi>. Fonti di Palazzo Chigi, in via informale, aveva subito ribadito il <hi rend="#b">“sostegno saldo e convinto”</hi> all’Ucraina “come chiaramente previsto nel programma” e come confermato in tutti i voti parlamentari della maggioranza”. Immediata anche la reazione dello stesso Tajani che ha sottolineato come Forza Italia è “da sempre schierata a favore dell’indipendenza dell’Ucraina, dalla parte dell’Europa, della Nato e dell’Occidente”. Nessuna nota ufficiale di <hi rend="#b">Giorgia Meloni</hi>, che lunedì ha <hi rend="#b">cancellato</hi> tutti i suoi <hi rend="#b">impegni</hi> a causa di un’influenza e appena la scorsa settimana aveva definito Berlusconi come “il miglior ministro degli Esteri che l’Italia abbia avuto”. E anche il partito, in una nota, ha provato a sgonfiare le espressioni di Berlusconi affermando che il suo “sostegno in favore dell’Ucraina non è mai stato in dubbio” ma “ha solo espresso lasua <hi rend="#b">preoccupazione </hi>per evitare la prosecuzione di un massacro e una conseguente grave <hi rend="#b">escalation</hi> della guerra”. Berlusconi, ha scritto ancora Fi, “non ha mai nominato Putin, dal quale ha più volte sottolineato di essere rimasto deluso, ha solo spiegato che che nessuno è esente da responsabilità”.</p>
    <p><hi rend="#b">I precedenti –</hi> Da mesi l’ex presidente del Consiglio, con cadenza regolare, esterna il suo pensiero sull’<hi rend="#b">invasione russa</hi>. Le affermazioni più clamorose furono quelle trapelate nello <hi rend="#b">scorso ottobre </hi>quando, durante una riunione con i deputati azzurri, <ref target="https://www.ilfattoquotidiano.it/2022/10/19/berlusconi-audio-zelensky-meloni-ultimatum/6844372/">aveva ricordato il suo legame d’amicizia con Putin ed espresso condotte sulla politica di Zelensky attribuendogli la responsabilità per lo scoppio della guerra</ref>. Il primo cambio di tono risale invece al</p>
    <p><hi rend="#b">22 settembre 2022</hi>quando, dopo aver difeso la posizione e le risoluzione della</p>
    <p><hi rend="#b">Nato</hi>, Berlusconi aveva iniziato ad</p>
    <p><ref target="https://www.ilfattoquotidiano.it/2022/09/23/berlusconi-sullucraina-putin-voleva-sostituire-zelensky-con-un-governo-di-persone-perbene-doveva-fermarsi-solo-allassedio-di-kiev/6813777/">usare toni molto più morbidi verso Mosca</ref>. Lo stesso giorno l’</p>
    <p><hi rend="#b">ambasciata russa</hi>in Italia aveva postato su Twitter una foto di Berlusconi insieme a Putin scrivendo di avere “molte cose da ricordare”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>