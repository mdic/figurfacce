<doc sitename="Il Fatto Quotidiano" title="Di Pietro: &quot;Napolitano? Fa come Pilato, ma l'Italia dei Valori è diversa da Grillo&quot; - Il Fatto Quotidiano" author="Fabrizio d'Esposito" date="2012-04-27" url="http://www.ilfattoquotidiano.it/2012/04/27/pietro-napolitano-come-ponzio-pilato-sono-diverso-beppe-grillo/209841/" hostname="ilfattoquotidiano.it" description="A modo suo, Antonio Di Pietro difende l’uomo qualunque. Dice: “Giannini non so chi sia, ma io difendo l’uomo qualunque, cioè il cittadino normale. Le parole di Napolitano sono contro di lui, contro le persone disperate e che protestano. Ci manca davvero poco perché la rivolta sociale diventi violenta. Il capo dello Stato ha indicato …" categories="Politica" tags="25 aprile;Antonio Di Pietro;Beppe Grillo;Giorgio Napolitano;IDV;Populismo;Resistenza;Silvio Berlusconi;Tangentopoli" fingerprint="1ad34b05d6e417c">
  <main>
    <head rend="h1">Di Pietro: “Napolitano? Fa come Pilato, ma l’Italia dei Valori è diversa da Grillo”</head>
    <p>Secondo il leader dell'Italia dei Valori le parole del capo dello Stato "sono contro di lui, contro le persone disperate e che protestano". Ma se il partito dell'ex magistrato "vuole costruire un'alternativa", il comico "mira a sfasciare tutto"</p>
    <graphic src="https://st.ilfattoquotidiano.it/wp-content/uploads/2012/04/di-pietro-interna-nuova.jpg"/>
    <p>A modo suo, <hi rend="#b">Antonio Di Pietro</hi> difende l’uomo qualunque. Dice: “Giannini non so chi sia, ma io difendo l’uomo qualunque, cioè il cittadino normale. Le parole di <hi rend="#b">Napolitano</hi> sono contro di lui, contro le persone disperate e che protestano. Ci manca davvero poco perché la rivolta sociale diventi violenta. Il capo dello Stato ha indicato il dito, come al solito. Non la luna”.</p>
    <p><hi rend="#b">Qual è la luna, onorevole Di Pietro?</hi>Lo spettacolo squallido dei partiti di oggi. L’anti-politica è l’effetto non la causa di questa situazione. Il problema non sono il dipietrismo o il grillismo campioni dell’anti-politica, il problema è questa politica squallida, che sta a guardare ed è incapace di prendere decisioni. E si arrabbia se a decidere è la magistratura.</p>
    <p>
      <hi rend="#b">Come nel Novantadue di Tangentopoli.</hi>
    </p>
    <p>Esatto, ma c’è una differenza. Allora tra una monetina e l’altra, la gente sperò nel cambiamento. Adesso c’è solo disperazione contro questa classe politica che è al capolinea e andrebbe cacciata a calci nel sedere. La parole di Napolitano sono un attacco a questa gente. Avrebbe dovuto parlare prima, non fare come</p>
    <p><hi rend="#b">Ponzio Pilato</hi>.</p>
    <p>
      <hi rend="#b">In che senso?</hi>
    </p>
    <p>Perché Napolitano non ha parlato nel periodo in cui ha governato il centro-destra? Berlusconi ha piegato le istituzioni ai suoi interessi, con le leggi ad personam. Questa è la vera anti-politica, non io o Grillo.</p>
    <p>Ma lei teme</p>
    <p><hi rend="#b">Grillo</hi>?</p>
    <p>Da me non sentirete mai una parola contro di lui. Il male è il politico che ruba non un comico che fa politica. Tra me e Grillo c’è una sola differenza.</p>
    <p>
      <hi rend="#b">Quale?</hi>
    </p>
    <p>Io critico ma voglio costruire un’alternativa, lanciare un modello riformista e legalitario. Lui invece mira a sfasciare tutto e basta.</p>
    <ref target="http://www.ilfattoquotidiano.it/2012/04/27/beppe-tonino-vota-litiga-stelle-vogliono-sfasciare-tutto/209821/">(Grillo poi ha replicato a Di Pietro, ndr)</ref>
    <p>
      <hi rend="#b">In ogni caso, dice Napolitano, il populismo e la demagogia di turno non lasceranno traccia. Un concetto simile a quello espresso da D’Alema qualche giorno fa.</hi>
    </p>
    <p>Io non penso alla fine che faremo, non mi interessa. Penso che l’attacco di Napolitano alimenti il disegno di far disertare le urne e avere solo un voto costretto, ricattato, imposto per far eleggere questi politici. L’obiettivo è di fare tutta l’erba un fascio, ma non siamo tutti uguali. Noi facciamo politica e siamo gli unici a non prendere pomodorate nelle piazze.</p>
    <p>
      <hi rend="#b">Ma per il capo dello Stato c’è un filo tra i partiti e la Resistenza.</hi>
    </p>
    <p>Dove sono questi partiti? I padri costituenti si saranno ribaltati nella tomba con le leggi ad personam e il Porcellum. I partiti di oggi sono traditori della Resistenza, non sono più figli di quella fase eroica. Il pericolo sono loro, non il qualunquismo o la demagogia.</p>
    <p>
      <hi rend="#b">Cioè l’anti-politica, secondo il Quirinale.</hi>
    </p>
    <p>Chiedo al capo dello Stato: forse è anti-politica proporre l’abrogazione del finanziamento pubblico ai partiti, i referendum per l’acqua pubblica e contro il Porcellum e il nucleare? Perché Napolitano non prende in considerazione le nostre proposte di non candidare i condannati in primo grado, di non dare poltrone ai politici sotto processo, di reintrodurre il falso in bilancio? L’</p>
    <p><hi rend="#b">Italia dei Valori</hi>agisce secondo le regole della democrazia e fa l’opposizione.</p>
    <p>
      <hi rend="#b">Berlusconi non governa più.</hi>
    </p>
    <p>Io sono felice che</p>
    <p><hi rend="#b">Monti</hi>abbia preso il suo posto. Ma oggi a pagare sono gli esodati e non gli evasori fiscali e le banche. Questo è il governo di</p>
    <p><hi rend="#b">don Rodrigo</hi>, che sta instaurando un nuovo feudalesimo.</p>
    <p>
      <hi rend="#b">Forse però si vota prima, nell’autunno prossimo.</hi>
    </p>
    <p>Purtroppo e ripeto tre volte purtroppo, si voterà nel 2013 e al posto del Porcellum ci sarà una legge elettorale che consentirà ai partiti di tenersi le mani libere prima delle elezioni. Questo è il tavolo che ci stanno apparecchiando. Una nuova forma di prostituzione politica, eppure Napolitano se la prende con l’anti-politica.</p>
    <p>
      <hi rend="#b">Grillo a parte, il capo dello Stato sarà preoccupato anche dal voto di protesta alle presidenziali francesi.</hi>
    </p>
    <p>Io avrei votato il socialista</p>
    <p><hi rend="#b">Hollande</hi>e non la</p>
    <p><hi rend="#b">La Pen</hi>. A me interessa rilanciare la foto di Vasto con</p>
    <p><hi rend="#b">Bersani</hi>e</p>
    <p><hi rend="#b">Vendola</hi>e costruire un’alternativa. Questa è anti-politica?</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>