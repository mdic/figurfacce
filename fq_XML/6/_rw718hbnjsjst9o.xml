<doc sitename="Il Fatto Quotidiano" title="Berlusconi, dopo Barbara D'Urso, fa il bis (light) da Del Debbio - Il Fatto Quotidiano" author="RQuotidiano" date="2012-12-17" url="http://www.ilfattoquotidiano.it/2012/12/17/dopo-barbara-durso-berlusconi-fa-bis-light-da-del-debbio/449025/" hostname="ilfattoquotidiano.it" description="Continua la marcia elettorale di Silvio Berlusconi. Dopo gli ottanta minuti di diretta di ieri su Canale 5 come ospite d’onore di Barbara D’Urso a DomenicaLive, oggi l’ex presidente del Consiglio è tornato sul piccolo schermo. Il Cavaliere, infatti, ha inaugurato la serie di interviste politiche di Paolo Del Debbio, conduttore di Quinta Colonna, programma …" categories="Politica" tags="Barbara DUrso;Mediaset;Silvio Berlusconi" fingerprint="ef7f3b61ed2ff71d">
  <main>
    <head rend="h1">Berlusconi, dopo Barbara D’Urso, fa il bis (light) da Del Debbio</head>
    <graphic src="https://st.ilfattoquotidiano.it/wp-content/uploads/2012/12/berlusconi_interna_nuova.jpg" alt="Silvio Berlusconi"/>
    <p>Continua la marcia elettorale di <hi rend="#b">Silvio Berlusconi</hi>. Dopo gli ottanta minuti di diretta di ieri <ref target="http://www.ilfattoquotidiano.it/2012/12/16/dopo-zio-michele-e-lecografia-di-carmen-russo-su-canale5-berlusconi-show/447930/">su Canale 5 come ospite d’onore di Barbara D’Urso a DomenicaLive</ref>, oggi l’ex presidente del Consiglio è tornato sul piccolo schermo. Il Cavaliere, infatti, ha inaugurato la serie di interviste politiche di </p>
    <p><hi rend="#b">Paolo Del Debbio</hi>, conduttore di</p>
    <p>
      <hi rend="#i">, programma di Rete4 (quindi ancora Mediaset). Il menu offerto da Berlusconi è quello già presentato dalla D’Urso. Per fare le riforme necessarie urge cambiare la</hi>
    </p>
    <hi rend="#b">Quinta Colonna</hi>
    <p><hi rend="#b">Costituzione</hi>dando al premier poteri che ora non ha. “Bisogna – ha detto Berlusconi – che un partito da solo abbia la maggioranza in Parlamento e per fare questo bisogna che gli italiani non votino con voto frazionato ma devono concentrarsi su due partiti maggiori”. poi l’unica, vera notiza: “Sto preparando un ‘Patto dei parlamentari'” ha annunciato l’ex premier, il quale ha spiegato che con tale patto il candidato parlamentare del Pdl si impegna solennemente a non restare in carica per più di due</p>
    <p><hi rend="#b">legislature</hi>, a votare il dimezzamento degli emolumenti per i parlamentari, ad approvare la riforma della Costituzione prevedendo la riduzione della metà del numero di parlamentari.</p>
    <p>[brightcove]2041363076001[/brightcove]</p>
    <p>Poi le scuse ai suoi elettori, a cui quando li incontra chiede scusa “perché pensavo di potere cambiare il Paese e renderlo più moderno, ma mi sbagliavo”. Il motivo? Sempre quello: “Senza una riforma della Costituzione il Paese non si cambia” ha ribadito Berlusconi, che ha aggiunto di esser stato “in <hi rend="#b">buona fede</hi>“: “Ora o si cambia con un voto che dia la possibilità a un partito di cambiare la costituzione, o l’Italia rimarrà indietro rispetto ad altri Paesi”. Altra colonna portante della campagna elettorale del Cavaliere è l’<hi rend="#b">Imu</hi>, che “è assolutamente possibile abolire” tanto da mettere la cancellazione “al primo punto del programma” e da avere “già pronto un progetto di legge con quattro misure che compensano i Comuni dei soldi che non prendono con l’Imu. Lo Stato li compenserà – ha spiegato Berlusconi – eliminando gli sprechi e mettendo delle piccolissime maggiorazioni su alcuni prodotti come gli alcolici”.</p>
    <p>Infine la <hi rend="#b">questione economica</hi>, con due questioni sul campo: lo <hi rend="#b">spread</hi> e il ruolo della Germania nell’Ue. Su quest’ultimo punto, a sentire Berlusconi “la situazione molto grave a cui si è arrivati dipende dalle regole di <hi rend="#i">austerity</hi> imposte dall’Europa dove la Germania ha avuto un ruolo egemone, non solidale ma egoista”. Non solo. “Secondo i calcoli – ha aggiunto l’ex capo del governo – gli aumenti medi di spese per famiglia sono di 2.500 euro pari a due mensilità di operai”. Non meno tenero il candidato premier del Pdl per quanto riguarda lo spread, usato “come un<hi rend="#b"> imbroglio politico-mediatico</hi>“. “Si tratta di una congiura politico-finanziaria che prima o poi dovrà essere spiegata e chiarita. Deriva tutto da li” ha detto Silvio Berlusconi.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>