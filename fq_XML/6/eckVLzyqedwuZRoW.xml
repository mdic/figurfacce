<doc sitename="Il Fatto Quotidiano" title="Lepore lascia la procura di Napoli - Il Fatto Quotidiano" author="Nello Trocchia" date="2011-12-09" url="http://www.ilfattoquotidiano.it/2011/12/09/lepore-lascia-procura-napoli/176480/" hostname="ilfattoquotidiano.it" description="Giovandomenico Lepore lascia, dopo 7 anni, la carica di capo della procura di Napoli. Oggi ha celebrato l’addio con magistrati, forze dell’ordine, giornalisti e amici. L’occasione per ripercorre questo settennato. In particolare, da ultimo, gli attacchi subiti durante le indagini sui politici. “ C’è un’inchiesta – ha detto Lepore – che tra tutte mi ha …" categories="Videogallery" tags="Giandomenico Lepore;Michele Zagaria;Procura di Napoli;Rifiuti;Silvio Berlusconi" fingerprint="70cbf6dd6b318e24">
  <main>
    <head rend="h1">Lepore lascia la procura di Napoli</head>
    <p>Giovandomenico Lepore lascia, dopo 7 anni, la carica di capo della procura di Napoli. Oggi ha celebrato l’addio con magistrati, forze dell’ordine, giornalisti e amici. L’occasione per ripercorre questo settennato. In particolare, da ultimo, gli attacchi subiti durante le indagini sui politici. “ C’è un’inchiesta – ha detto Lepore – che tra tutte mi ha dato grande soddisfazione, quella che ha coinvolto anche l’ex presidente del consiglio. Siamo stati fermi e non abbiamo mai calato le braghe”. Il magistrato è tornato anche sulla questione rifiuti e la polemica per la sua partecipazione all’inaugurazione dell’inceneritore di Acerra, nel marzo 2009, nonostante le indagini a carico di Impregilo. Inchieste, quelle sui rifiuti, che portarono allo scontro interno alla Procura tra Lepore e i sostituti Paolo Sirleo e Giuseppe Noviello in merito allo stralcio della posizione di Guido Bertolaso. Le immagini proiettate hanno ripercorso i suoi 7 anni alla guida della Procura scandendo i successi ottenuti nella guerra al crimine organizzato a partire dalla cattura dei boss della faida di Scampia fino alla decapitazione dei Casalesi, con l’ultimo arresto di<lb/> Michele Zagaria. di Nello Trocchia</p>
    <graphic src="https://img.youtube.com/vi/GCF6e9ENZ6U/maxresdefault.jpg"/>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>