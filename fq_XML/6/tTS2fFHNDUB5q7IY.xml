<doc sitename="Il Fatto Quotidiano" title="Fini: &quot;Romano, inquietanti le accuse a suo carico&quot; - Il Fatto Quotidiano" author="RQuotidiano" date="2011-07-13" url="http://www.ilfattoquotidiano.it/2011/07/13/fini-inquietanti-le-accuse-al-ministro-saverio-romano/145079/" hostname="ilfattoquotidiano.it" description="A Roma viene inaugurata la nuova sede nazionale di Futuro e Libertà. Ospite d’onore il Presidente della Camera e leader del partito Gianfranco Fini accompagnato dal vice-presidente di Fli Italo Bocchino, dal capogruppo alla Camera Benedetto Della Vedova, dal coordinatore nazionale Roberto Menia, dall’onorevole Flavia Perina e dal senatore Mario Baldassarri. “Voi amici giornalisti scrivete …" categories="Videogallery" tags="Angelino Alfano;Fabio Granata;Filippo Rossi;FLI;Gianfranco Fini;Italo Bocchino;Mafia;PDL;Roma;Silvio Berlusconi" fingerprint="93e54f61e9149927">
  <main>
    <head rend="h1">Fini: “Romano, inquietanti le accuse a suo carico”</head>
    <graphic src="https://img.youtube.com/vi/c0p34JijB4s/maxresdefault.jpg"/>
    <p>A Roma viene inaugurata la nuova sede nazionale di <hi rend="#b">Futuro e Libertà</hi>. Ospite d’onore il Presidente della Camera e leader del partito <hi rend="#b">Gianfranco Fini</hi> accompagnato dal vice-presidente di Fli <hi rend="#b">Italo Bocchino</hi>, dal capogruppo alla Camera Benedetto Della Vedova, dal coordinatore nazionale Roberto Menia, dall’onorevole Flavia Perina e dal senatore Mario Baldassarri. “Voi amici giornalisti scrivete molto sul Fli, ma solo quando cade qualche albero” afferma Italo Bocchino riferendosi agli ultimi transfughi, Adolfo Urso, Andrea Ronchi e Pippo Scalia ritornati nelle file del Pdl. “Ma nel mentre è cresciuta una foresta – sottolinea Bocchino – abbiamo creato questa nuova sede, abbiamo raggiunto 65 mila iscritti, il 10 e l’11 settembre è in programma l’unico e vero congresso di Mirabello e ci stiamo preparando alla campagna elettorale che quasi certamente segnerà il passaggio dalla seconda alla terza Repubblica”. Il progetto politico, che verrà delineato nel dettaglio a Mirabello, è stato anticipato dal presidente Giafranco Fin: “Una nuova destra moderata e riformista nell’ambito di una coalizione con il Terzo Polo che punti sulla legalità e l’etica della classe politica”. “I fatti mi hanno dato ragione, casi come quelli di Milanese e Papa, e del ministro <ref target="http://www.ilfattoquotidiano.it/2011/07/13/mafia-romano-grida-al-complotto-e-attacca-fini-hai-favorito-i-tuoi-familiari/145046/"> Saverio Romano</ref> dimostrano quanto fossero pertinenti le critiche sollevate al Pdl”, afferma Fini e aggiunge: “Sono inquietanti le accuse al ministro Romano, mi chiedo quale sia l’opportunità che un ministro rinviato a giudizio per un reato particolarmente inquietante, rimanga ancora con il suo incarico”. E a chi gli chiede un parere sul partito degli onesti di</p>
    <p><hi rend="#b">Angelino Alfano</hi>, il Presidente della Camera risponde: “Certamente Alfano ha le migliori intenzioni, ma la strada è in salita, e si è onesti nei fatti”.</p>
    <p>Di</p>
    <p>
      <hi rend="#b">Irene Buscemi</hi>
    </p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>