<doc sitename="Il Fatto Quotidiano" title="Berlusconi: &quot;Sono l'editore più libero del mondo&quot; - Il Fatto Quotidiano" author="David Perluigi" date="2011-05-05" url="http://www.ilfattoquotidiano.it/2011/05/05/berlusconi-sono-leditore-piu-libero-del-mondo/109207/" hostname="ilfattoquotidiano.it" description="“Sono l’editore più libero del mondo, io non ho mai telefonato a nessuno nei giornali”. Il premier Silvio Berlusconi risponde così alla domanda di Mariella Venditti del Tg3 che in conferenza stampa ha chiesto al Cavaliere del suo possibile successore a guida della maggioranza e cioè Giulio Tremonti. ”Sono amico del signor Tremonti da 30 …" categories="Videogallery" tags="Angelino Alfano;Giulio Tremonti;Silvio Berlusconi;TG3" fingerprint="ebba716c758d8541">
  <main>
    <head rend="h1">Berlusconi: “Sono l’editore più libero del mondo”</head>
    <graphic src="https://img.youtube.com/vi/6ls74Jdtba0/maxresdefault.jpg"/>
    <p>“Sono l’editore più libero del mondo, io non ho mai telefonato a nessuno nei giornali”. Il premier <hi rend="#b">Silvio Berlusconi</hi> risponde così alla domanda di<hi rend="#b"> Mariella Venditti del Tg3</hi> che in conferenza stampa ha chiesto al Cavaliere del suo possibile successore a guida della maggioranza e cioè Giulio Tremonti. ”Sono amico del signor Tremonti da 30 anni” e ancora “ho messo in primis il suo nome perché il ministro Tremonti è una persona stimata in Italia e all’estero, perché ha tenuto i conti in ordine, perché è riuscito nella mission impossible”. Poi il presidente del Consiglio se la prende con i giornalisti ricordando quanto uscito poche settimane fa, dopo una cena con alcuni giornalisti della stampa estera, quando uscì il nome di <hi rend="#b">Angelino Alfano</hi>, come suo possibile successore, poi il tutto è stato ridimensionato da Berlusconi sul nome di Alfano come suo <hi rend="#b">‘erede’</hi>. Berlusconi esclude, poi, che dietro gli <hi rend="#b">attacchi al ministro dell’Economia Tremonti</hi> mossi dai suoi <hi rend="#b">house horgan</hi>, cita <hi rend="#b">Il Giornale e Panorama</hi>, ci sia proprio lui. “Viene attribuite a me quello che scrivono certi giornali, ma io sono l’editore più libero del mondo, io non telefono mai a nessuno nelle redazioni” e rivolta alla Venditti del Tg3 “ecco a lei, ho mai telefonato?”. Poi ridendo se ne va. A quel punto Tremonti si rivolge sorridendo alla giornalista di Rai3: <hi rend="#b">“Dove è che lavorava lei?”.</hi><hi rend="#b">Riprese David Perluigi </hi></p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>