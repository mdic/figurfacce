<doc sitename="Il Fatto Quotidiano" title="Celentano, telefonata in diretta ad 'Annozero'&quot;Dalla Moratti infamia senza precedenti&quot; - Il Fatto Quotidiano" author="RQuotidiano" date="2011-05-12" url="http://www.ilfattoquotidiano.it/2011/05/12/adriano-celentano-telefona-in-diretta-ad-annozero/110780/" hostname="ilfattoquotidiano.it" description="Adriano Celentano, dopo le prese di posizione degli ultimi giorni su Il Fatto, ha telefonato in diretta ad Annozero. Per parlare ancora di elezioni, nucleare e cambiamento. “La parola cambiamento è sulla bocca di tutti”, nota il molleggiato, anche su quella del premier Silvio Berlusconi. “Ma nessuno gli ha detto che il primo ad essere …" categories="Cronaca" tags="Adriano Celentano;Annozero;Giuliano Pisapia;Letizia Moratti;Silvio Berlusconi" fingerprint="bb0f072cf37a66a3">
  <main>
    <head rend="h1">Celentano, telefonata in diretta ad ‘Annozero’<lb/>“Dalla Moratti infamia senza precedenti”</head>
    <p><hi rend="#b">Adriano Celentano</hi>, dopo le <ref target="http://www.ilfattoquotidiano.it/2011/05/11/%E2%80%9Cio-sto-con-pisapiama-il-futuro-e-5-stelle%E2%80%9D/110358/">prese di posizione degli ultimi giorni su Il Fatto</ref>, ha telefonato in diretta ad Annozero. Per parlare ancora di elezioni,</p>
    <p><ref target="http://www.ilfattoquotidiano.it/2011/04/29/questo-voto-e-l%E2%80%99unico-mezzo-per-sopravvivere-fidatevi/107811/">nucleare</ref>e cambiamento. “La parola cambiamento è sulla bocca di tutti”, nota il molleggiato, anche su quella del premier</p>
    <p><hi rend="#b">Silvio Berlusconi</hi>. “Ma nessuno gli ha detto che il primo ad essere cambiato sarà lui?”, ironizza.</p>
    <p>Celentano fa appello a “studenti, comunisti, fascisti, leghisti e operai costretti a lavorare nell’insicurezza”. Gli stessi, quest’ultimi, offesi dall’applauso durante la riunione di <hi rend="#b">Confindustria</hi> all’amministratore delegato della <hi rend="#b">Thyssen</hi><hi rend="#b">Krupp</hi>, condannato per l’omicidio volontario degli operai morti nel rogo dello stabilimento torinese. “Un applauso che veniva dalla gente”, sottolinea Celentano. E che quindi dovrebbe far pensare di più.</p>
    <p>Prima di tutto dovrebbe far pensare alle elezioni. Il molleggiato ha commentato gli scontri degli ultimi giorni nella campagna elettorale di Milano. Soprattutto dopo <ref target="http://www.ilfattoquotidiano.it/2011/05/11/milano-moratti-pisapia-ladro-dauto-lui-ribatte-calunnia-fui-assolto/110456/">l’accusa del sindaco Letizia Moratti allo sfidante Giuliano Pisapia</ref></p>
    <p>
      <hi rend="#b">e che le porterà a una querela da parte dell’avvocato milanese. “Una infamia che non ha precedenti”, la definisce Celentano, che condivide l’opinione del segretario del Pd,</hi>
    </p>
    <p><hi rend="#b">Pier Luigi Bersani</hi>, secondo cui il primo cittadino con la mossa di ieri “si è sparata sui piedi”. “E come si fa – aggiunge l’artista – a votare una che si è sparata?”. Per questo l’avvocato, suggerisce il cantante, dovrebbe ritirare la querela nei confronti della Moratti. “Pisapia ha già vinto”, dice.</p>
    <p>Un passaggio poi Celentano lo dedica al referendum sul nucleare, bloccato dal governo. L’artista invita ad andare a votare e, se le urne dovessero restare chiuse, “lasciamo i bigliettini lì davanti, così l’indomani se ne conteranno migliaia”, propone. Un’idea che non entusiasma parte degli ospiti presenti alla trasmissione. Soprattutto il sottosegretario <hi rend="#b">Daniela Santanché</hi>. Celentano, però, le dedica lo stesso il finale.”Volevo dire una cosa – conclude il molleggiato – la Santanché… è carina”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>