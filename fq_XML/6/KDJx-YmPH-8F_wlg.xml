<doc sitename="Il Fatto Quotidiano" title="Grillo: &quot;Rigor Montis ha dimostrato il coraggio di don Abbondio&quot; - Il Fatto Quotidiano" author="RQuotidiano" date="2012-12-09" url="http://www.ilfattoquotidiano.it/2012/12/09/grillo-rigor-montis-ha-dimostrato-coraggio-di-don-abbondio/440692/" hostname="ilfattoquotidiano.it" description="Il ritorno del Caimano e la resa del Professore. Ha lasciato passare poche ore Beppe Grillo ed ecco sul blog appare la riflessione del leader del Movimento 5 Stelle in primo piano la famosa foto scattata all’interno di Palazzo Chigi tra il presidente del Consiglio, Alfano, Bersani e Casini. “Con le dimissioni di Rigor Montis …" categories="Politica" tags="Angelino Alfano;Beppe Grillo;Dimissioni Monti;Governo Monti;Mario Monti;Movimento 5 Stelle;Pier Ferdinando Casini;Pier Luigi Bersani;Silvio Berlusconi" fingerprint="cc8939b27b392465">
  <main>
    <head rend="h1">Grillo: “Rigor Montis ha dimostrato il coraggio di don Abbondio”</head>
    <graphic src="https://st.ilfattoquotidiano.it/wp-content/uploads/2012/11/grillo_nuova-interna.jpg"/>
    <p>
      <ref target="http://www.ilfattoquotidiano.it/2012/12/08/crisi-di-governo-monti-a-napolitano-legge-di-stabilita-poi-mi-dimetto/440348/">Il ritorno del Caimano e la resa del Professore</ref>
    </p>
    <p><hi rend="#b">.</hi>Ha lasciato passare poche ore</p>
    <p><hi rend="#b">Beppe Grillo</hi>ed ecco sul blog appare la riflessione del leader del</p>
    <p><hi rend="#b">Movimento 5 Stelle</hi>in primo piano la famosa foto scattata all’interno di Palazzo Chigi tra il presidente del Consiglio</p>
    <p><hi rend="#b">, Alfano</hi>,</p>
    <p><hi rend="#b">Bersani</hi>e</p>
    <p><hi rend="#b">Casini.</hi>“Con le dimissioni di Rigor Montis lo</p>
    <p><hi rend="#b">specchio oscuro</hi>del Paese è andato in mille pezzi e ogni italiano, nel frammento a lui più vicino, può vedere la</p>
    <p><hi rend="#b">dissoluzione dello Stato</hi>. Un salto nel buio. Non è ancora</p>
    <p><hi rend="#b">Caporetto,</hi>non ancora l’otto settembre badogliano, ma qualcosa di molto simile. Chi può va alle scialuppe. Monti, quando ne aveva la possibilità, non si è rivolto ai cittadini, all’opinione pubblica per liberarsi dalla tutela dei partiti. Ha dimostrato il coraggio di</p>
    <p><hi rend="#b">Don Abbondio</hi>. E ora ne paga le conseguenze. L’immagine del montismo che rimarrà nella memoria degli italiani sarà la foto pubblicata su</p>
    <p><hi rend="#b">Twitter con Casini, Bersani e Alfano</hi>seduti nelle poltrone di velluto di palazzo Chigi, sorridenti a sorseggiare il té con Monti allampanato e orgoglioso alle loro spalle. “Guardateci”, sembravano dire “Noi siamo noi e voi non siete un cazzo”. La partecipazione popolare alle decisioni fondamentali della Nazione è stata buttata nel cesso dai partiti prima e dai tecnici poi. La</p>
    <p><hi rend="#b">volontà degli italiani</hi>è diventata una variabile indipendente dalle logiche del Sistema. Disprezzata con la parola “populismo”. Scrissi una lettera aperta a Monti il 24 novembre 2011, non ne ebbi neppure un commento:</p>
    <p>
      <hi rend="#i">“Lei, da solo, o anche con una squadra di professori e di tecnici, può fare ben poco senza il sostegno dell’ opinione pubblica. La luna di miele che sta attraversando, dovuta alla “liberazione di Berlusconi” più che alla sua figura, potrebbe rivelarsi molto breve. Il suo successo sarà determinato dalle sue azioni e dal consenso che queste avranno nel Paese reale, quello dei movimenti e delle associazioni, non certo quello dei partiti, ormai simulacro di democrazia. Mi permetto quindi, anche per le persone che mi seguono, di darle qualche suggerimento. Il primo è di rispettare la volontà popolare, che essa si esprima per l’abbandono del nucleare, per l’acqua pubblica o per evitare l‘inutile distruzione della val di Susa. Il secondo è di dare subito degli esempi sul taglio dei costi inutili prima di qualunque tassa sulla prima casa, della patrimoniale o dell’aumento dell’Iva. Il popolo italiano ha le tasse più alte d’Europa e, allo stesso tempo, un’enorme evasione. Significa che pagano sempre gli stessi, è probabile che solo su di loro graverà il cosiddetto “risanamento”. Lei è due volte fortunato, la prima ragione è che succede a uno sciagurato. La seconda è che ha grandi margini di manovra. Ovunque giri lo sguardo può operare risparmi e tagli a costo zero. Tagli le province, i finanziamenti elettorali, i contributi pubblici all’editoria. Fermi le grandi opere inutili come la Tav, la Gronda di Genova, l’Expo di Milano. Sa meglio di me che non servono a nulla. L’economia non si sviluppa con il cemento. Riporti le concessioni autostradali sotto la gestione statale, è corretto che, se c’è un guadagno di miliardi di euro, rimanga allo Stato, non sia destinato a Benetton e soci. Lei ha studiato dai gesuiti, ma dovrebbe rifarsi ai francescani. Spogliarsi dalle sue relazioni con il mondo che lo ha nominato e rivolgersi direttamente agli italiani. Se non può farlo, le consiglio di lasciare l’incarico. Ripetere gli stessi errori e nefandezze dei politici che l’hanno preceduta non le farebbe onore”.</hi>
    </p>
    <p>L’<hi rend="#b">annus horribilis</hi> di Monti lascia dietro di sé sciagurate conseguenze. Un <hi rend="#b">Paese allo stremo</hi> e nessun problema strutturale, istituzionale, industriale, elettorale, sociale minimamente risolto. <hi rend="#b">Macerie.</hi> Un vuoto dove si inseriranno come salvatori i responsabili dello sfascio del Paese, i gemelli siamesi <hi rend="#b">pdl</hi> e <hi rend="#b">pdmenoelle</hi>, e l’estrema destra che già presenta le sue liste in mezza Italia, Chi è causa del suo mal pianga se stesso. Monti, quando esce spenga almeno la luce. Il <hi rend="#b">Movimento 5 Stelle</hi> è in corsa contro il tempo per presentare le sue liste. Da aprile siamo passati a marzo e ora a febbraio. E poi? Napolitano le indirà il giorno della Befana che vien di notte con le scarpe rotte? Fanno quello che vogliono. <hi rend="#b">Attenzione alla rabbia degli italiani</hi>. Ci vediamo comunque in Parlamento. Sarà un piacere”. Ieri Grillo aveva commentato la <ref target="http://www.ilfattoquotidiano.it/2012/12/08/berlusconi-grillo-cita-battisti-ancora-tu-non-dovevamo-rivederci-piu/439965/">ridiscesa in campo del Cavaliere citando Lucio Battisti: “Ancora tu? Ma non dovevamo vederci più?</ref>.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>