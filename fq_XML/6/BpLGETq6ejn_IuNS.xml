<doc sitename="Il Fatto Quotidiano" title="Zelensky, il vignettista Vauro a La7: &quot;Bacerei in bocca Berlusconi, ha detto una sacrosanta verità&quot; - Il Fatto Quotidiano" author="F Q" date="2023-02-13" url="https://www.ilfattoquotidiano.it/2023/02/13/zelensky-il-vignettista-vauro-a-la7-bacerei-in-bocca-berlusconi-ha-detto-una-sacrosanta-verita/7063492/" hostname="ilfattoquotidiano.it" description="“Se fosse qui Silvio Berlusconi, io bacerei in bocca Silvio Berlusconi. Perché ha detto una sacrosanta verità, non so per quale motivo, se per i suoi affari con Putin…Ha detto che c’è un invasore, sicuramente, cattivissimo, ma che c’è anche un pupazzo presidente che sta facendo massacrare il suo popolo per l’interesse degli Stati Uniti …" categories="La7" tags="Silvio Berlusconi;Vauro;Volodymyr Zelensky" fingerprint="790ed06cd92f813d">
  <main>
    <p>“Se fosse qui Silvio Berlusconi, io bacerei in bocca <hi rend="#b">Silvio Berlusconi</hi>. Perché ha detto una sacrosanta verità, non so per quale motivo, se per i suoi affari con Putin…Ha detto che c’è un invasore, sicuramente, cattivissimo, ma che c’è anche un pupazzo presidente che sta facendo massacrare il suo popolo per l’interesse degli Stati Uniti e noi gli andiamo dietro”. Così il vignettista Vauro, dopo anni di vignette satiriche contro il leader di Forza Italia, intervenendo a <hi rend="#i">Non è l’Arena</hi> su <hi rend="#i">La7</hi> ha <hi rend="#b">commentato le parole di Berlusconi</hi> sulla situazione in Ucraina. Il leader azzurro ha attaccato Zelensky, sottolineando che lo giudica “negativamente”, e ha affermato che, da premier, non avrebbe incontrato il presidente ucraino.</p>
    <p>“Io auspico di no, ma la tendenza purtroppo sembra quella: si arriverà a usare le armi nucleari tattiche. Ed esploderanno in Europa. La nostra economia sta andando in crisi perché noi seguiamo gli interessi di Biden, degli inglesi e di tutta questa cricca. Noi abbiamo chiuso gli occhi sul Donbass per otto anni”, ha aggiunto Vauro, sottolineando che Berlusconi non ha fatto “altro che ricordare gli accordi di Minsk”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>