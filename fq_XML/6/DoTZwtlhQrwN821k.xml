<doc sitename="Il Fatto Quotidiano" title="Processo Ruby, Boccassini: &quot;B. vuole dilatare i tempi per arrivare a elezioni&quot; - Il Fatto Quotidiano" author="RQuotidiano" date="2012-12-10" url="http://www.ilfattoquotidiano.it/2012/12/10/processo-ruby-marocchina-non-arriva-in-aula-boccassini-b-vuole-dilatare-tempi/441212/" hostname="ilfattoquotidiano.it" description="Il ritorno in campo di Silvio Berlusconi si riverbera immediatamente sui i suoi processi. E così oggi Ruby, la marocchina ospite delle serate ad alto tasso erotico di Arcore quando era ancora minorenne e invano spacciata per la nipote dell’ex presidente egiziano HosniMubarak, non si è presentata in aula per testimoniare. “Questa è una strategia …" categories="Giustizia" tags="Arcore;Bunga Bunga;Campagna Elettorale;Caso Ruby;Cene Eleganti;Concussione;Elezioni;Processo Ruby;Prostituzione;Prostituzione Minorile;Ruby;Sentenza Diaz;Silvio Berlusconi" fingerprint="b3eb2121fd85d03d">
  <main><head rend="h1">Processo Ruby, Boccassini: “B. vuole dilatare i tempi per arrivare a elezioni”</head><graphic src="https://st.ilfattoquotidiano.it/wp-content/uploads/2012/04/ilda_boccassini-interna.jpg" alt="Ilda Boccassini, il capo della Direzione distrettuale antimafia di Milano"/><p><ref target="http://www.ilfattoquotidiano.it/2012/12/09/elezioni-berlusconi-tempo-dei-tecnici-e-finito-e-corteggia-lega/441010/">Il ritorno in campo di Silvio Berlusconi</ref> si riverbera immediatamente sui i suoi processi. E così oggi</p><p><hi rend="#b">Ruby,</hi>la marocchina ospite delle serate ad alto tasso erotico di Arcore quando era ancora minorenne e invano spacciata per la nipote dell’ex presidente egiziano HosniMubarak, non si è presentata in aula per testimoniare. “Questa è una strategia per dilatare i tempi, del processo per arrivare alla</p><p><hi rend="#b">campagna elettorale</hi>” ha affermato il procuratore aggiunto di MIlano Ilda Boccassini nel corso dell’udienza del</p><p><hi rend="#b">processo Ruby</hi>che vede il leader del Pdl imputato per concussione e prostituzione minorile. La ragazza oggi non si è presentata a testimoniare senza documentare il motivo dell’assenza.</p><p><ref target="http://tv.ilfattoquotidiano.it/2012/12/10/processo-ruby-scontro-in-aula-tra-ghedini-e-boccassini/213806/">E in aula è stato scontro tra accusa e difesa</ref>.</p><p>”Ho cercato di mettermi in contatto con la ragazza, ma il suo cellulare è staccato e anche quello del suo ragazzo, lei mi ha mandato un <hi rend="#b">sms</hi> per dire che è all’estero ma non ho la documentazione di questo viaggio e non so quando tornerà”ha dichiarato Paola Boccardi, legale di<hi rend="#b"> Ruby.</hi> L’avvocato ha spiegato così l’assenza ingiustificata della giovane che deve testimoniare nel processo a Silvio Berlusconi, citata dalla difesa dell’ex premier. Il legale ha chiarito che non può dire se la ragazza riuscirà ad essere in aula il <hi rend="#b">17 dicembre</hi>. Ruby, sul suo profilo <hi rend="#b">Facebook,</hi> scrive di essere in<hi rend="#b"> Messico</hi>. La giovane sarebbe partita per Playa del Carmen, dove pare che il marito abbia un’attività commerciale, il primo dicembre scorso e leggere i post della marocchina nel paese centroamericano con anche il resto della famiglia: “Con i nonni e la sofy…soy feliz” scrive Ruby. </p><p><ref target="http://www.ilfattoquotidiano.it/2012/10/31/processo-ruby-su-dieci-convocati-sette-non-si-presentano-alludienza/399364/">Non è la prima volta che i testi e la stessa Ruby non si presenta in aula</ref>: A causa di concomitanti <hi rend="#b">impegni parlamentari</hi> non avevano potuto esser presenti in aula i due ex ministri <hi rend="#b">Maria Stella Gelmini</hi> e <hi rend="#b">Mara Carfagna</hi> il 31 ottobre scorso. </p><p>La<hi rend="#b"> difesa dell’ex premier</hi> ha chiesto di citare nuovamente Ruby come teste per il 17 dicembre, ma Boccassini ha chiesto la ‘decadenza’ del teste perché non crede ai motivi dell’assenza: che non è “documentata. Io non credo a quello che ci viene prospettato in udienza, questa è una<hi rend="#b"> strategia per dilatare i tempi del processo</hi> e arrivare in campagna elettorale”. Ghedini ha ribattuto: “Questo è intollerabile, questa è una <hi rend="#b">aggressione</hi> alla difesa”. Boccassini ha aggiunto: “Conosco le <hi rend="#b">strategie della difesa</hi> dell’imputato Berlusconi da tempo”. I giudici, dopo essersi ritirati in<hi rend="#b"> camera di consiglio</hi> per valutare tempi e modi dell’eventuale testimonianza di Ruby, hanno citato nuovamente la teste per l’udienza del 17 e hanno dato disposizioni alla <hi rend="#b">Polizia giudiziaria</hi> di cercarla “in tutto il territorio nazionale”. I magistrati hanno quindi respinto la richiesta del Pm di considerare ‘decaduta’ la testimone. Se alla prossima udienza non si presenterà i giudice potranno decidere la misura dell’<hi rend="#b">accompagnamento coatto.</hi> L’esame della teste “non è superfluo né irrilevante” affermano i giudici che chiedono alle forze dell’ordine rintracciarla “anche acquisendo notizie dalla famiglia d’origine e dal suo compagno”. L’aggiunto Boccassini ha suggerito di fare accertamenti presso gli <hi rend="#b">uffici di immigrazione</hi> di diverse questure italiane: “Se è andata all’estero – è il ragionamento del magistrato – dovrebbe risultare”. La presidente del collegio, Giulia Turri, ha assicurato che il tribunale “non lascerà nulla di intentato” per verificare dove si trova Ruby</p><p>“Mi sembra di capire che ci fosse fretta da parte della procura di arrivare alla<hi rend="#b"> sentenza</hi> prima delle elezioni” ha poi affermato fuori dall’aula Ghedini. In aula Boccassini aveva ipotizzato anche la fissazione di un’udienza prima delle<hi rend="#b"> festività natalizie</hi>per recuperare quella “persa” oggi, a causa dell’assenza di Ruby. “E’ la Procura di Milano che ha aperto la campagna elettorale”. A un cronista che gli faceva notare come la campagna elettorale sia sbarcata oggi nel processo sul caso Ruby, Ghedini ha risposto: “La campagna elettorale l’ha aperta la procura, che ha chiesto di fare udienza anche a <hi rend="#b">Natale</hi> per arrivare a una sentenza che i pm ritengono possa essere di condanna prima delle elezioni”. Secondo Ghedini dunque, i pm milanesi vogliono “un risultato pre-elettorale”. A chi gli chiedeva invece se la difesa avanzerà<hi rend="#b"> legittimi impedimenti</hi> per Berlusconi nel corso della campagna elettorale, Ghedini ha risposto: “Lo valuteremo di volta in volta, comunque noi non abbiamo mai opposto legittimi impedimenti”. Ciò che è grave, secondo Ghedini, “è l’accelerazione prima di una campagna elettorale di un <hi rend="#b">processo che si prescriverà nel 2025</hi>, un processo che è andato molto più rapidamente di quelli per gli imputati detenuti”. Secondo lo storico legale dell’ex premier, le frasi pronunciate stamani dal pm Ilda Boccassini riguardo alla presunta strategia dilatoria della difesa per arrivare alle elezioni sono “teorie diffamatorie”.</p><p>Già in passato la <hi rend="#b">Procura di Milano</hi> aveva lamentato le improvvise e a volte ingiustificate assenze dei testi citati chiedendo quindi che per le udienze fossero chiamati in Tribunale a Milano più<hi rend="#b"> testimoni</hi>. Eppure poco meno di due mesi fa la ragazza, invano spacciata per la nipotina di Mubarak e oggi madre di una bambina, aveva dichiarato che non vedeva di dire la verità in aula e cioè che <ref target="http://tv.ilfattoquotidiano.it/2012/10/25/ruby-alle-feste-berlusconi-delle-ragazze-meno-disinvolte/208602/">alle feste era la meno disinvolta e che non ha mai avuto rapporti sessuali con l’ex premier.</ref> Lo stesso Berlusconi ha sempre negato qualsiasi intimità con la ragazza, anche se diverse testi hanno confermato che <ref target="http://www.ilfattoquotidiano.it/2012/05/07/ruby-chiara-baciavano-pene-della-statua-priapo-ambra-scioccate/221139/">le serate ad Arcore era un vero e proprio “puttanaio”</ref>. </p><p>L’ultimo a<hi rend="#b"> testimoniare</hi> in ordine di tempo era stato l’ex direttore del<ref target="http://www.ilfattoquotidiano.it/2012/12/03/processo-ruby-fede-ballava-male-e-aveva-cattivo-odore/433945/"> Tg4 Emilio Fede che ha aveva proprio parlato di Ruby dicendo che “ballava male e aveva un cattivo odore”</ref>. Il 26 novembre scorso invece aveva risposto alle domande delle accuse una delle Olgettine, Joana Claudia Amarghioalei, che aveva raccontato che </p><p><ref target="http://www.ilfattoquotidiano.it/2012/11/26/processo-ruby-testimone-in-aula-berlusconi-mi-paga-bocconi/426747/">la marocchina si presentava dicendo di essere egiziana e di avere 24 anni</ref>. Tesi da sempre sostenuta da</p><p><ref target="http://www.ilfattoquotidiano.it/2012/10/19/processo-ruby-berlusconi-parla-in-aula-nessuna-scena-sessuale-a-casa-mia/387064/">, una ragazza con una storia triste che aveva commosso tutti.</ref></p><hi rend="#b">Berlusconi</hi>che lo scorso 19 ottobre era venuto in aula a dire la sua verità: mai rapporti intimi con Ruby</main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>