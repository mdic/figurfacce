<doc sitename="Il Fatto Quotidiano" title="Pdl, il formattatore Cattaneo: &quot;Alternativo a conservazione e folklorismo&quot; - Il Fatto Quotidiano" author="RQuotidiano" date="2012-11-01" url="http://www.ilfattoquotidiano.it/2012/11/01/pdl-in-campo-formattatore-cattaneo-alternativo-a-conservazione-e-folklorismo/400456/" hostname="ilfattoquotidiano.it" description="Ha 33 anni ed è il sindaco di Pavia dal 2009. E’ il Renzi di centrodestra perché vuole “formattare” il Pdl. Si candida alle primarie Alessandro Cattaneo e sul suo sito “Formattiamoilpdl” c’è uno slogan eloquente: “La voglia di cambiare, il desiderio della nuova generazione di essere protagonista del proprio destino, hanno trasformato un’idea in …" categories="Politica" tags="Angelino Alfano;Daniela Santanchè;Giancarlo Galan;Giorgia Meloni;Giulio Tremonti;Mariastella Gelmini;PDL;Primarie PDL;Silvio Berlusconi" fingerprint="5be6523019c5b284">
  <main>
    <head rend="h1">Pdl, il formattatore Cattaneo: “Alternativo a conservazione e folklorismo”</head>
    <graphic src="https://st.ilfattoquotidiano.it/wp-content/uploads/2012/11/alessandrocattaneo_interna-nuova.jpg"/>
    <p>Ha 33 anni ed è il sindaco di Pavia dal 2009. E’ il Renzi di centrodestra perché vuole “formattare” il Pdl. Si candida alle <hi rend="#b">primarie</hi><hi rend="#b">Alessandro Cattaneo</hi> e sul suo sito “<hi rend="#b">Formattiamoilpdl</hi>” c’è uno slogan eloquente: “La voglia di cambiare, il desiderio della nuova generazione di essere protagonista del proprio destino, hanno trasformato un’idea in movimento che è sempre più presente nel Paese”. E così inizia la sua cavalcata: “Da oggi iniziamo a raccogliere le firme e a metterci la faccia” annuncia ufficialmente intervendendo a Omnibus su La7.</p>
    <p>“Faccio questo passo in avanti e mi candido e lo faccio per un disegno alternativo alla <hi rend="#b">conservazione</hi> e alternativo al <hi rend="#b">folklorismo</hi>: è un progetto politico serio che viene dai territori”. Il progetto politico è semplice e difficile allo stesso tempo: “Reinstalliamo il nuovo centrodestra ripartendo dalla serietà dei territori”. Poi spiega: “Ci ho pensato molto, mi sono confrontato con amici e amministratori. Abbiamo chiesto a gran voce le primarie, certamente non ci manca il <hi rend="#b">coraggio</hi> per compiere l’ultimo passo”. Quanto agli elettori cui si rivolge, “oggi ci sono molti segmenti del nostro elettorato che sono disillusi – dice – lontani e disaffezionati e bisogna dare loro una risposta, per cui non guardo solo strettamente al Pdl, ma voglio<hi rend="#b"> allargare</hi> anche<hi rend="#b"> il perimetro</hi>, ai delusi come a coloro che sono vicini culturalmente all’area del centrodestra. L’ambizione è creare una nuova area sezione staccata del Ppe Europeo”. </p>
    <p>Nel Pdl, tra una conferenza stampa e l’altra di <hi rend="#b">Silvio Berlusconi</hi>, è iniziato il toto candidati per le primarie in programma per il 16 dicembre. In via dell’Umiltà ieri si è tenuta la prima riunione per la<hi rend="#b"> stesura delle regole</hi>. Entro il 16 novembre i candidati dovranno presentare almeno 10 mila firme da raccogliere in 5 regioni. Al di là di <ref target="http://tv.ilfattoquotidiano.it/2012/10/29/sicilia-alfano-abbiamo-perso-moderati-divisi-candido-primarie/209190/"> Angelino Alfano, segretario del partito, che l’altro ieri ha ufficializzato la sua corsa, nel Pdl</ref> si fanno altri nomi pronti a sfidare l’ex Guardasigilli:</p>
    <p><hi rend="#b">Daniela Santanchè</hi>, pasionaria berlusconiana e da tempo in rotta con la classe dirigente del partito, l’ex ministro dei Beni Culturali</p>
    <p><hi rend="#b">Giancarlo Galan</hi>e da oggi anche Cattaneo. Alle primarie possano arrivare delle sorprese. Tra i nomi che circolano ci sono quelli di</p>
    <p><hi rend="#b">Giorgia Meloni</hi>– che potrebbe candidarsi nel caso in cui dovesse scendere in pista il sindaco di Roma</p>
    <p><hi rend="#b">Gianni Alemanno</hi>– così come quello dell’ex ministro dell’Economia</p>
    <p><hi rend="#b">Giulio Tremonti</hi>. Altro nome che circola tra i pidiellini è quello dell’ex ministro per l’Istruzione</p>
    <p><hi rend="#b">Maria Stella Gelmini</hi>: una candidatura che non dispiacerebbe nemmeno a all’ex presidente del Consiglio.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>