<doc sitename="Il Fatto Quotidiano" title="Processo Ruby, l'imputato Berlusconi domani sarà in aula - Il Fatto Quotidiano" author="RQuotidiano" date="2012-10-18" url="http://www.ilfattoquotidiano.it/2012/10/18/processo-ruby-berlusconi-domani-sara-in-aula/385963/" hostname="ilfattoquotidiano.it" description="Blitz in aula per l’imputato Silvio Berlusconi. Il leader del Pdl, che in questi giorni si sta concedendo poco alla politica, domani sarà in aula a Milano per il processo sul caso Ruby in cui risponde dei reati concussione e prostituzione minorile. Non è ancora chiaro però se l’ex premier si presenterà per rendere dichiarazioni spontanee o …" categories="Giustizia" tags="Hosni Mubarak;Nicole Minetti;Processo Ruby;Silvio Berlusconi" fingerprint="fba810243b4ec0bd">
  <main><head rend="h1">Processo Ruby, l’imputato Berlusconi domani sarà in aula</head><graphic src="https://st.ilfattoquotidiano.it/wp-content/uploads/2012/06/berlusconi-ruby_INTERNA-NUOVA.jpg"/><p>Blitz in aula per l’imputato <hi rend="#b">Silvio Berlusconi. </hi>Il leader del Pdl, che in questi giorni si sta concedendo poco alla politica, domani sarà in aula a Milano per il <hi rend="#b">processo</hi> sul<hi rend="#b"> caso Ruby</hi> in cui risponde dei reati <hi rend="#b">concussione e prostituzione minorile</hi>. Non è ancora chiaro però se l’ex premier si presenterà per rendere <hi rend="#b">dichiarazioni spontanee</hi> o semplicemente per partecipare all’udienza nella quale sono previsti testimoni della <hi rend="#b">difesa</hi>. L’ex presidente del Consiglio aveva già chiarito che non si farà interrogare nel processo ma che renderà solo dichiarazioni spontanee.</p><p>Il processo dopo la pausa estiva è ripartito con un’udienza dedicata a uno dei temi più delicati: quello sui presunti rapporti di parentela tra la ragazza e l’ex presidente egiziano, <hi rend="#b">Hosni Mubarak</hi>. <ref target="http://www.ilfattoquotidiano.it/2012/10/05/processo-ruby-valentini-fu-mia-iniziativa-contattare-questura-di-milano/373564/"> Valentino Valentini, già consigliere per le relazioni internazionali dell’ex premier e citato dalla difesa come teste, ha raccontato che fu una sua iniziativa “contattare la Questura di Milano per capire cosa stesse accadendo</ref>. “Dissi al presidente Berlusconi che se voleva potevamo intervenire. Lui mi disse: ‘Sì, digli che c’è una ragazza egiziana senza documenti, vedi se ti puoi informare’”. Tra i testi ascoltati nella scorsa udienza anche il compagno di </p><p><hi rend="#b">Karima El Mahroug</hi>,</p><p><hi rend="#b">Luca Risso,</hi></p><p><ref target="http://www.ilfattoquotidiano.it/2012/10/12/processo-ruby-risso-sul-suo-passaporto-parola-mubarak/380532/">che ha dichiarato di aver letto la parola “Mubarak” sul passaporto della giovane,</ref>ma anche aggiunto che la ragazzina, ora madre di una bambina, gli aveva detto di essere</p><p><hi rend="#b">figlia di un diplomatico</hi>e di una cantante egiziana. L’uomo, che a Genova è sotto processo per le esibizioni di Ruby nel suo locale di</p><p><hi rend="#b">Genova</hi>, ha anche affermato che la marocchina ”non era una prostituta, non ha mai svolto attività di prostituzione, era una ragazza che, quando l’ho conosciuta, diceva parecchie</p><p><hi rend="#b">bugie</hi>, le sparava grosse”. In una intercettazione la ragazza racconta che Silvio Berlusconi l’avrebbe ricoperta d’oro a patto che si facesse “passare per pazza”.</p><p>Il 20 aprile scorso l’ex presidente del Consiglio era arrivato a sorpresa in aula e durante una pausa dell’udienza aveva dichiarato che <ref target="http://www.ilfattoquotidiano.it/2012/04/20/processo-ruby-dirigente-della-questura-sapevo-nipote-mubarak-feci-nulla/205916/">gli spettacoli durante le “cene eleganti” erano solo gare di burlesque</ref>. Una versione poi “confermata” da una delle più assidue frequentatrici di Arcore </p><p><hi rend="#b">Marystelle Polanco</hi>. La showgirl dominicana, il 25 maggio scorso, aveva dichiarato che</p><p><ref target="http://www.ilfattoquotidiano.it/2012/05/25/ruby-polanco-travestivo-obama-boccassini-silvio/241557/">per far divertire il Cavaliere si era travestita anche dal procuratore aggiunto</ref></p><hi rend="#b">Ilda Boccassini</hi>e dal presidente degli Stati Uniti Barack Obama.</main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>