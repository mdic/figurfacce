<doc sitename="Il Fatto Quotidiano" title="SuperDario bros. La settimana di Dario Vergassola - Il Fatto Quotidiano" author="RQuotidiano" date="2012-02-05" url="http://www.ilfattoquotidiano.it/2012/02/05/superdario-bros-settimana-dario-vergassola/189233/" hostname="ilfattoquotidiano.it" description="L’Università di Bologna ha assegnato a Napolitano la laurea a Honorem in relazioni internazionali. Anche se, di relazioni internazionali, ne ha avute molte di più Berlusconi. Bruxelles. Vertice a tre Italia, Francia e Germania. Monti ha messo sul tavolo la sua agenda. Sarkozy un calendario di Carla Bruni. All’Angelus, Benedetto XVI libera le colombe, ma …" categories="Misfatto" tags="Anna Maria Cancellieri;Benedetto XVI;Dario Vergassola;Mario Monti;Pier Luigi Bersani;Silvio Berlusconi" fingerprint="a3d355ab1da8f141">
  <main>
    <head rend="h1">SuperDario bros. La settimana <lb/>di Dario Vergassola</head>
    <p><ref target="http://www.ilfattoquotidiano.it/wp-content/uploads/2011/05/vergassola_interna.jpg"/>L’Università di Bologna ha assegnato a <graphic src="http://www.ilfattoquotidiano.it/wp-content/uploads/2011/05/vergassola_interna.jpg" title="vergassola_interna"/></p>
    <p><hi rend="#b">Napolitano</hi>la laurea a Honorem in relazioni internazionali. Anche se, di relazioni internazionali, ne ha avute molte di più</p>
    <p><hi rend="#b">Berlusconi</hi>.</p>
    <p>Bruxelles. Vertice a tre Italia, Francia e Germania. <hi rend="#b">Monti</hi> ha messo sul tavolo la sua agenda. <hi rend="#b">Sarkozy</hi> un calendario di <hi rend="#b">Carla Bruni</hi>.</p>
    <p>All’Angelus, <hi rend="#b">Benedetto XVI</hi> libera le colombe, ma loro rientrano dalla finestra. Lui commenta: “Vogliono stare nella casa del Papa”. Hanno saputo che non si paga l’Ici.</p>
    <p><hi rend="#i">Ius soli</hi>. La <hi rend="#b">Cancellieri</hi>: “Il diritto di cittadinanza va dato se un bambino è nato in Italia e magari ha già fatto parte degli studi qua”. Prima di nascere?! Ma nemmeno il CEPU ti fa fare 5 anni in nove mesi!</p>
    <p>Caso <hi rend="#b">Lusi</hi>. Parisi aveva notato strani movimenti nel bilancio 2011 del partito, li aveva denunciati, ma non fu ascoltato da nessuno. Come del resto accade sempre a quelli del Pd.</p>
    <p>Fisco, pronto il nuovo redditometro. Funzionerà come una specie di termometro: ce lo infileranno su per il sedere.</p>
    <p>Gli italiani non sono più gli amanti migliori del mondo: declassati dal primo al terzo posto. Almeno secondo un sondaggio fatto tra le impiegate di <hi rend="#b">Standard&amp;Poor’s</hi>.</p>
    <p><hi rend="#b">Monti </hi>nominato europeo dell’anno. Gli è stato consegnato a Parigi il premio Trombinoscope. Ma dal nome si capisce che lo avevano istituito per Silvio.</p>
    <p>Il patto delle gemelle <hi rend="#b">Kessler</hi> sull’eutanasia: “Se una cade in stato vegetativo, l’altra l’aiuterà a morire”. Dura reazione dalla Santa sede: Papaumpa, Papaumpa, Papaumpa!</p>
    <p><hi rend="#b">Maccari</hi> confermato al Tg1, il Cda si spacca. <hi rend="#b">Bersani</hi>: “Stanno distruggendo la Rai, ma non staremo a guardare. Cambieremo canale”.</p>
    <p>Il principe <hi rend="#b">Harry</hi> ha detto: “Mio nonno <hi rend="#b">Filippo</hi> è indispensabile per la regina. Senza di lui, non potrebbe svolgere le sue funzioni pubbliche”. Quando Elisabetta è stanca, infatti, lui alza la mano e saluta la folla al posto suo.</p>
    <p>La <hi rend="#b">Fornero</hi> bacchetta il sindaco di Roma: “Poche donne in giunta”. Del resto si sa che Alemanno, alle quote rosa, preferisce le camicie nere.</p>
    <p>La<hi rend="#b"> Rai</hi> ritira lo spot dei Monopoli di Stato in cui un ragazzo, invece che per la prima uscita con una ragazza, si emoziona per il primo appuntamento con una slot machines. Ma roba da matti! Di questo passo gli adolescenti cominceranno a scrivere sui muri: W la fiche.</p>
    <p>Il Pd contro Lusi fa quadrato. E per calcolarne l’area basta fare ladro x ladro.</p>
    <p>Ustica e Ramstein: due stragi in volo un solo depistaggio. Pare che in quel periodo Schettino pilotasse aerei.</p>
    <p>Riforma del lavoro. Il governo accelera sull’articolo 18. Non vedono l’ora di licenziare il testo.</p>
    <p>
      <hi rend="#b">di Dario Vergassola, con la collaborazione di Dario Tiano</hi>
    </p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>