<doc sitename="Il Fatto Quotidiano" title="Bersani parla già da uomo di governo: &quot;Al disastro-scuola rimedieremo noi&quot; - Il Fatto Quotidiano" author="Giulia Zaccariello" date="2011-05-21" url="http://www.ilfattoquotidiano.it/2011/05/21/bersani-parla-gia-da-uomo-di-governo-al-disastro-scuola-rimedieremo-noi/112659/" hostname="ilfattoquotidiano.it" description="Pier Luigi Bersani torna a Bologna da vincitore. È passata meno di una settimana dal comizio di piazza Maggiore. In mezzo le" categories="Emilia Romagna" tags="Autorità Garante delle Comunicazioni;Bologna;Giuliano Pisapia;Libri;Milano;Napoli;Pier Luigi Bersani;Scuola;Silvio Berlusconi;Studio Aperto;Tg1;TG2;TG4;TG5;Università" fingerprint="a9955d39792be12d">
  <main>
    <head rend="h1">Bersani parla già da uomo di governo: “Al disastro-scuola rimedieremo noi”</head>
    <p><ref target="http://www.ilfattoquotidiano.it/wp-content/uploads/2011/05/bersanirulloer1.jpg"/>Pier Luigi Bersani torna a <graphic src="http://www.ilfattoquotidiano.it/wp-content/uploads/2011/05/bersanirulloer1.jpg" title="bersanirulloer"/></p>
    <p><hi rend="#b">Bologna</hi>da</p>
    <p><hi rend="#b">vincitore</hi>. È passata una settimana dal comizio di piazza Maggiore. In mezzo le</p>
    <p><hi rend="#b">elezioni</hi>, e una notte trascorsa col fiato sospeso, terminata con la</p>
    <p><hi rend="#b">vittoria</hi>al primo colpo del centrosinistra. Oggi la visita in città sembra quindi avere tutto un altro sapore. Il primo obiettivo è raggiunto, e Bersani già pensa a un futuro di</p>
    <p><hi rend="#b">governo</hi>, mettendo al centro la</p>
    <p><hi rend="#b">scuola</hi>: “Quando toccherà a noi rimedieremo ai tagli disastrosi”.</p>
    <p>A Bologna per presentare il suo ultimo libro “<hi rend="#i">Per una buona ragione</hi>”, il segretario del Partito Democratico fa prima tappa dai <hi rend="#b">genitori </hi>che, da ieri, sono in presidio in via de’ Castagnoli per protestare contro i <hi rend="#b">tagli alla scuola</hi> con uno sciopero della fame a staffetta. “La scuola è nel nostro cuore e dovrebbe essere nel cuore dell’Italia – dichiara – La situazione della finanza pubblica ha <hi rend="#b">massacrato</hi> l’istruzione e aggredito l’università. È stato fatto un <hi rend="#b">disastro</hi> e bisogna assolutamente porre rimedio”. Circondato, Bersani ascolta le ragioni e gli appelli delle famiglie, e firma il libro degli ospiti per lasciare una traccia scritta della propria <hi rend="#b">solidarietà</hi>. Prima di abbandonare il presidio, un’ultima foto di gruppo immortala un leader visibilmente emozionato accanto a una bambina, ancora più emozionata di lui.</p>
    <p>L’attenzione si sposta poi, inevitabilmente, sulle ultime mosse di<hi rend="#b"> Berlusconi</hi>, che in vista dei ballottaggi oggi ha registrato cinque interviste: <hi rend="#i">Tg1, Tg2, Tg5, Studio Aperto e Tg4</hi>. “Abbiamo saputo che il premier intende <hi rend="#b">invadere le testate</hi> – commenta – non accetteremo di dare alibi a una <hi rend="#b">vergogna</hi> di questo genere. Per questo domani mattina saremo davanti all’<hi rend="#b">Autorità garante delle comunicazioni</hi> a Roma a protestare. Se Berlusconi vuole discutere delle elezioni, venga a fare un confronto tv con me, io sono disponibilissimo. Non siamo in Bielorussia”.</p>
    <p>Il clima è teso, la sfida importante. Bersani si mostra però ottimista: “Vinceremo a <hi rend="#b">Milano</hi> e anche a <hi rend="#b">Napoli</hi>. Ne sono convinto, perché ho visto un sommovimento profondo di allontanamento dalla destra – spiega – Non avevo dubbi nemmeno su <hi rend="#b">Bologna</hi>, che alla fine ha dimostrato di essere una città che vuole riprendere la sua strada”. Il punto di forza di <hi rend="#b">Pisapia</hi>? “Nel suo successo c’è un messaggio di <hi rend="#b">sobrietà</hi> e <hi rend="#b">semplicità</hi>. Il tentativo di metterlo in un angolo è fallimentare. A Milano è in atto una <hi rend="#b">riscossa civica larghissima</hi>, e noi siamo pronti a sostenerla”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>