<doc sitename="Il Fatto Quotidiano" title="P4, la &quot;fuga&quot; di Milanese e di Manuela Bravi - Il Fatto Quotidiano" author="David Perluigi" date="2011-07-21" url="http://www.ilfattoquotidiano.it/2011/07/21/p4-la-fuga-di-milanese-e-di-manuela-bravi/146844/" hostname="ilfattoquotidiano.it" description="Nel giorno in cui alla Camera la Maggioranza “cade” sul sì all’arresto per il deputato Pdl Alfonso Papa, la Casta prende tempo sull’altro caso che rischia di mettere in crisi il partito di Berlusconi: la vicenda dell’onorevole Pdl Marco Milanese. L’ex consigliere politico di Tremonti, sul quale pende una richiesta di arresto per le accuse …" categories="Videogallery" tags="Alfonso Papa;Giulio Tremonti;Guardia di Finanza;Marco Milanese;Michele Adinolfi;P4;PDL;Silvio Berlusconi" fingerprint="cb13e8bf8b16ea03">
  <main>
    <head rend="h1">P4, la “fuga” di Milanese e di Manuela Bravi</head>
    <graphic src="https://img.youtube.com/vi/esQpovbwDvo/maxresdefault.jpg"/>
    <p>Nel giorno in cui alla Camera la Maggioranza “cade” sul sì all’arresto per il deputato Pdl <hi rend="#b">Alfonso Papa</hi>, la Casta prende tempo sull’altro caso che rischia di mettere in crisi il partito di Berlusconi: la vicenda dell’onorevole Pdl Marco Milanese. L’ex consigliere politico di Tremonti, sul quale pende una richiesta di arresto per le accuse di corruzione, rivelazione di segreto d’ufficio e associazione per delinquere. Su proposta ieri pomeriggio del relatore on. Fabio Gava (Pdl), la giunta per le autorizzazioni ha deciso di rinviare tutto alla prossima settimana, ma il tutto presumibilmente dovrebbe slittare a dopo l’estate. Milanese è impossibile da intervistare, ma le telecamere de <hi rend="#b">ilfattoquotidiano.it</hi> lo hanno intercettato con la sua compagna, <hi rend="#b">Manuela Bravi</hi> ex portavoce di Tremonti, anche lei toccata dall’inchiesta sulla P4 dei magistrati napoletani.<lb/> Servizio di <hi rend="#b">David Perluigi</hi></p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>