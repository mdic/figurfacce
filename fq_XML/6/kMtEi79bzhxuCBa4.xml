<doc sitename="Il Fatto Quotidiano" title="Villa Certosa, petardi e minacce a Berlusconi in un pacco sospetto - Il Fatto Quotidiano" author="RQuotidiano" date="2012-10-18" url="http://www.ilfattoquotidiano.it/2012/10/18/villa-certosa-petardi-e-minacce-a-berlusconi-in-pacco-sospetto/386850/" hostname="ilfattoquotidiano.it" description="Un pacco sospetto è stato trovato a Villa Certosa, davanti ad uno degli ingressi secondari della residenza sarda di Silvio Berlusconi. Al suo interno gli artificieri di Sassari e Nuoro hanno rinvenuto petardi e un foglio con minacce all’ex premier. La scatola è stata trovata alle 19.30 e il presunto ordigno era stato confezionato con del nastro …" categories="Cronaca" tags="Sardegna;Silvio Berlusconi;Villa Certosa" fingerprint="2a81571e6b404a39">
  <main>
    <head rend="h1">Villa Certosa, petardi e minacce a Berlusconi in un pacco sospetto</head>
    <graphic src="https://st.ilfattoquotidiano.it/wp-content/uploads/2012/10/villa-certosa-interna-nuova1.jpg"/>
    <p>Un <hi rend="#b">pacco sospetto</hi> è stato trovato a <hi rend="#b">Villa Certosa</hi>, davanti ad uno degli ingressi secondari della residenza sarda di <hi rend="#b">Silvio Berlusconi</hi>. Al suo interno gli <hi rend="#b">artificieri</hi> di <hi rend="#b">Sassari</hi> e <hi rend="#b">Nuoro</hi> hanno rinvenuto petardi e un foglio con <hi rend="#b">minacce</hi> all’ex premier. </p>
    <p>La scatola è stata trovata alle 19.30 e il presunto <hi rend="#b">ordigno</hi> era stato confezionato con del nastro adesivo. Su un lato la scritta “per Silvio Berlusconi” e al suo interno, fanno sapere gli inquirenti, sono stati ritrovati dei comuni petardi, di quelli legalmente venduti nei negozi, e scritte minacciose contro il Cavaliere. Il pacco era situato nei pressi della villa, sulla strada che dal bivio di Marinella (Golfo Aranci) conduce a Punta Lada. La zona è stata chiusa dalle forze dell’ordine che hanno intensificato i controlli nelle strade adiacenti.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>