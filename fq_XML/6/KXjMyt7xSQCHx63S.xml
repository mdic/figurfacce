<doc sitename="Il Fatto Quotidiano" title="Asta frequenze digitali, aperte le buste2,3 miliardi dalle prime offerte - Il Fatto Quotidiano" author="Lorenzo Galeazzi" date="2011-08-30" url="http://www.ilfattoquotidiano.it/2011/08/30/asta-frequenze-digitali-aperte-le-buste23-miliardi-dalle-prime-offerte/154284/" hostname="ilfattoquotidiano.it" description="Se c’era bisogno della prova del nove per dimostrare che la vendita delle frequenze digitali sia una cura da cavallo per le disastrate finanze dello Stato, oggi è arrivata la conferma. Il ministero dello Sviluppo economico ha infatti aperto le buste con le offerte dei quattro operatori di telefonia mobile (Telecom Italia, Vodafone, H3G e …" categories="Televisione" tags="Beauty Contest;Digitale Terrestre;Mediaset;Paolo Romani;Silvio Berlusconi;Telecom Italia;Tlc;Vodafone" fingerprint="692570485127c525">
  <main>
    <head rend="h1">Asta frequenze digitali, aperte le buste<lb/>2,3 miliardi dalle prime offerte</head>
    <p><ref target="http://www.ilfattoquotidiano.it/wp-content/uploads/2011/08/romani_tv-pezzo.jpg"/>Se c’era bisogno della prova del nove per dimostrare che la <graphic src="http://www.ilfattoquotidiano.it/wp-content/uploads/2011/08/romani_tv-pezzo.jpg" title="romani_tv pezzo"/></p>
    <p><hi rend="#b">vendita delle frequenze digitali</hi>sia una cura da cavallo per le disastrate finanze dello Stato, oggi è arrivata la conferma. Il</p>
    <p><hi rend="#b">ministero dello Sviluppo economico</hi>ha infatti aperto le</p>
    <p><hi rend="#b">buste con le offerte</hi>dei quattro operatori di telefonia mobile (Telecom Italia, Vodafone, H3G e Wind) pronti a darsi battaglia per conquistare quella porzione di etere liberata dal passaggio della televisione dalla tecnologia analogica a quella digitale. Con una gradita sorpresa: l’ammontare della cifra iniziale è di</p>
    <p><hi rend="#b">2,3 miliardi di euro</hi>. Una somma destinata a crescere dato che il giorno dopo partirà l’asta vera e propria e le compagnie in gara potranno effettuare rilanci per accaparrarsi le ambite frequenze. Ad asta conclusa, la previsione che ha avanzato il ministro</p>
    <p><hi rend="#b">Paolo Romani</hi>è di</p>
    <p><hi rend="#b">3,1 miliardi di euro</hi>. Soldi che dovranno essere iscritti al bilancio dello Stato entro fine settembre in modo da scongiurare altri tagli a ministeri e spesa pubblica da parte del Tesoro così come previsto nel</p>
    <p><hi rend="#b">Patto di stabilità</hi>.</p>
    <p>Se i danari delle compagnie di tlc sono più che graditi alle casse dello Stato, così non è per quelli delle televisioni. <ref target="http://www.ilfattoquotidiano.it/2010/07/08/digitale-terrestre-4-miliardi-di-euro-che-lo-stato-non-incassera-per-tutelare-mediaset-e-rai/37850/">Come ha scritto il fattoquotidiano.it</ref>, per assegnare le sei nuove super-frequenze digitali (i multiplex, in grado di trasportare fino a sei segnali televisivi cadauno, generati anch’essi dalla digitalizzazione dell’etere), governo e <hi rend="#b">Agcom</hi> hanno optato per un <ref target="http://www.ilfattoquotidiano.it/2011/05/12/tv-digitale-terrestre-arriva-il-beauty-contesta-carte-truccate/110560/"> beauty contest</ref> al posto di una normale asta competitiva. Ovvero saranno regalate alle Tv senza nessun corrispettivo in cambio.</p>
    <p>“Il buon inizio dell’asta per le compagnie telefoniche è un precedente che rafforza la nostra battaglia”, dice <hi rend="#b">Vincenzo Vita</hi>, senatore del Partito democratico, firmatario, assieme al collega <hi rend="#b">Luigi Zanda</hi>, di un emendamento alla manovra economica che chiede all’Authority per le comunicazioni di ripristinare un’asta competitiva anche per i multiplex. “Se facessimo così, potremmo racimolare più di un miliardo di euro andando ad alleggerire le misure della Finanziaria ‘lacrime e sangue’ che gravano sui ceti più deboli”, sostiene Vita.</p>
    <p>La posizione del <hi rend="#b">Pd</hi> è supportata anche dall’<hi rend="#b">Italia dei valori </hi>che ha firmato l’emendamento Vita-Zanda e anche dal <hi rend="#b">Terzo polo</hi> che, con <hi rend="#b">Italo Bocchino</hi>, vicepresidente di Fli, attacca: “Regaliamo le frequenze televisive per motivi comprensibilissimi, perché sappiamo bene a chi devono essere regalate”. Alle televisioni come Mediaset, che entro il 6 settembre dovranno presentare le proprie proposte per aggiudicarsi il diritto di trasmettere su quelle bande per i prossimi 20 anni.</p>
    <p>Tornando alla “gara gemella”, quella a cui hanno partecipato gli operatori telefonici, all’asta sono andati i lotti che corrono sugli <hi rend="#b">800 Megahertz</hi>, i più pregiati in assoluto, assieme ai 1800, 2400 e 2600 Mhz. Per quanto riguarda la “banda 800” (quella che ospitava i canali dal 61 al 69 della tv analogica), sono arrivate offerte che ammontano a <hi rend="#b">1,73 miliardi di euro</hi> da tutte e quattro le compagnie in corsa. Sui 1800 si conta solo un’offerta di Telecom Italia da 155 milioni, per i 2000 Mhz non ci sono offerte, mentre per quella 2600, utile per lo sfruttamento al meglio di quella 800, si contano varie offerte di H3G, Telecom e Wind da circa 30 milioni ciascuna.</p>
    <p>Ma resta un’incognita che riguarda proprio la banda più pregiata. Per il momento gli 800 Mhz sono occupati dalle <hi rend="#b">televisioni locali</hi> “in movimento” verso la tecnologia digitale. Il <hi rend="#b">ministero del Tesoro</hi> aveva promesso 240 milioni di euro per lasciare quelle frequenze, troppo pochi per gli editori che ne vogliono almeno il doppio.</p>
    <p>Quello che è certo, almeno per il momento, è che il governo non farà nemmeno un euro dalla gara che riguarda Rai, Mediaset e tutte quelle emittenti che hanno interesse ad accrescere la loro offerta accaparrandosi almeno uno dei sei multiplex offerti mediante<hi rend="#i"> beauty contest</hi>.</p>
    <p>“E’ dal 2009 che lottiamo per mettere all’asta anche le frequenze della Tv digitale terrestre”, attacca Vita che ricorda un famoso precedente: quando il <hi rend="#b">governo Amato</hi> nel 2001 riuscì a racimolare la bellezza di 26.750 miliardi di lire (quasi 14 miliardi di euro) vendendo, sempre alle tlc, la banda per sviluppare i servizi <hi rend="#b">Umts</hi>. Ora, con questa nuova asta, i precedenti sono due. Chissà se il governo continuerà per la sua strada, o se al contrario si convincerà che a pagare i costi della crisi, oltre ai cittadini, possono essere anche le televisioni. Comprese quelle del presidente del consiglio.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>