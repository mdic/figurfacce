<doc sitename="Il Fatto Quotidiano" title="Crisi, Berlusconi parla al governo: &quot;Basta rigore, ora serve la crescita&quot; - Il Fatto Quotidiano" author="RQuotidiano" date="2012-10-18" url="http://www.ilfattoquotidiano.it/2012/10/18/crisi-berlusconi-parla-al-governo-basta-rigore-ora-serve-crescita/386201/" hostname="ilfattoquotidiano.it" description="Basta rigore, ora serve la crescita. A battere un colpo, all’interno della maggioranza che sostiene il governo di Mario Monti, questa volta è il predecessore del Professore, Silvio Berlusconi. “E’ urgente passare da politiche di rigore, che un’Europa troppo burocratica e poco unita politicamente ha imposto in un momento di grave crisi economica, ad una …" categories="Politica" tags="Crisi Economica;Mario Monti;Silvio Berlusconi" fingerprint="696a976cef4350c1">
  <main>
    <head rend="h1">Crisi, Berlusconi parla al governo: “Basta rigore, ora serve la crescita”</head>
    <p>Basta <hi rend="#b">rigore</hi>, ora serve la <hi rend="#b">crescita</hi>. A battere un colpo, all’interno della maggioranza che sostiene il governo di <hi rend="#b">Mario Monti</hi>, questa volta è il predecessore del Professore, <hi rend="#b">Silvio Berlusconi</hi>. “E’ urgente passare da <hi rend="#b">politiche di rigore</hi>, che un’Europa troppo burocratica e poco unita politicamente ha imposto in un momento di grave crisi economica, ad una politica che promuova <hi rend="#b">la crescita e lo sviluppo</hi>, condizioni essenziali per assicurare tenuta dei conti pubblici e riduzione del debito” scrive il Cavaliere in una nota.</p>
    <p>“L’emergenza povertà rivelata dalla <hi rend="#b">Caritas</hi> e l’allarme lanciato dal presidente della <hi rend="#b">Confindustria</hi> sulla condizione dell’economia italiana – continua Berlusconi – ci spronano a mettere al centro del confronto politico le questioni serie della realtà, che riguardano le imprese, i lavoratori, le famiglie, i giovani. Per questo è urgente passare da politiche di rigore, che un’Europa troppo burocratica e poco unita politicamente ha imposto in un momento di grave crisi economica, ad una politica che promuova la crescita e lo sviluppo, condizioni essenziali per assicurare la tenuta dei conti pubblici e la riduzione del debito. Da questo punto di vista l’Europa ha una grande responsabilità: quella di mettere davvero in comune gli sforzi per rendere possibile una <hi rend="#b">crescita dell’economia</hi>, uno sviluppo ci faccia uscire dall’incubo di questa crisi e restituisca a tutti una speranza per il futuro”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>