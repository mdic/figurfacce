<doc sitename="Il Fatto Quotidiano" title="Contromanovra Pd: &quot;Sì a ritassazione capitali scudati&quot;. Cgil: sciopero generale 6 settembre - Il Fatto Quotidiano" author="RQuotidiano" date="2011-08-23" url="http://www.ilfattoquotidiano.it/2011/08/23/cgil-sciopero-generale-contro-la-manovra-il-6-settembre/153057/" hostname="ilfattoquotidiano.it" description="La Cgil rompe gli indugi e annuncia lo sciopero generale. La segreteria confederale del sindacato lo ha indetto per martedì 6 settembre: otto ore per ogni turno “contro e per cambiare la manovra iniqua e sbagliata del governo”. Le proposte alternative della Cgil, saranno illustrate domani dal segretario generale Susanna Camusso in una conferenza stampa …" categories="Politica" tags="Adusbef;Anci;Cgil;Gianfranco Mascia;Manovra;PD;Pier Luigi Bersani;Popolo viola;Sciopero;Silvio Berlusconi;Susanna Camusso" fingerprint="ab25d65ae81c4131">
  <main>
    <head rend="h1">Contromanovra Pd: “Sì a ritassazione capitali scudati”. Cgil: sciopero generale 6 settembre</head>
    <p><ref target="http://www.ilfattoquotidiano.it/wp-content/uploads/2011/08/indignados-madrid_interna.jpg"/>La <graphic src="http://www.ilfattoquotidiano.it/wp-content/uploads/2011/08/indignados-madrid_interna.jpg" title="indignados-madrid_interna"/></p>
    <p><hi rend="#b">Cgil</hi>rompe gli indugi e annuncia lo sciopero generale. La segreteria confederale del sindacato lo ha indetto per martedì</p>
    <p><hi rend="#b">6 settembre</hi>:</p>
    <p>
      <hi rend="#b">otto ore per ogni turno “contro e per cambiare la manovra iniqua e sbagliata del governo”. Le proposte alternative della Cgil, saranno illustrate domani dal segretario generale</hi>
    </p>
    <p><hi rend="#b">Susanna Camusso</hi>in una conferenza stampa convocata alle 11 in concomitanza del presidio davanti al Senato.</p>
    <p>Mentre prende il via il dibattito a Palazzo Madama (lunedì 29 agosto alle 20 scade il termine per la presentazione degli emendamenti alla manovra in commissione Bilancio), dentro e fuori il Palazzo fioriscono le “contromanovre” alternative a quella f<ref target="http://www.ilfattoquotidiano.it/2011/08/12/bozza-manovra-a-rischio-la-tredicesima-degli-statali-che-non-rispettano-obiettivi/151292/">issata dal governo nel decreto del 12 agosto</ref>. Spesso accomunate da un’idea forte: andare a colpire gli evasori e il “sommerso” per alleggerire la stangata sui soliti noti. Questi ultimi, peraltro, potrebbero far<hi rend="#b"> crollare il gettito atteso dal contributo di solidarietà</hi>, fa notare il dossier tecnico del Servizio bilancio del Senato, attraverso “strategie elusive”. Per esempio, trasformando in benefits esentasse parte degli stipendi più alti, o addirittura rinunciando a produrre reddito supplementare, o a dichiararlo.</p>
    <p>Va innanzitutto contro l’evasione <ref target="http://beta.partitodemocratico.it/contromanovrapd">la proposta del Partito democratico, presentata oggi dal segretario Pier Luigi Bersani</ref>. Il cuore della contromanovra è appunto “una </p>
    <p><hi rend="#b">terapia d’urto contro l’evasione fiscale</hi>con misure di impatto sostanziale e non retorico”. Vale a dire</p>
    <p><hi rend="#b">tracciabilità</hi>dei pagamenti superiori ai mille euro (a fini antiriciclaggio) e di quelli superiori a 300 euro (a fini antievasione); la comunicazione da parte delle imprese dell’elenco clienti-fornitori e la parziale o totale deducibilità delle spese per la manutenzione della casa.</p>
    <p>Il Pd propone inoltre l’introduzione di un’<hi rend="#b">imposta ordinaria sui grandi valori immobiliari</hi>, basata su criteri fortemente progressivi, e un’imposta una tantum del<hi rend="#b"> 15% sui capitali che hanno approfittato dello “scudo fiscale”</hi> nel 2003 e nel 2009 per emergere dai nascondigli esteri. In più, una <hi rend="#b">patrimoniale del 30 per cento sui patrimoni detenuti nei paradisi fiscali</hi>, in pratica un nuovo scudo fiscale, ma con un’aliquota nettamente superiore al 5 per cento applicato nelle edizioni precedenti targate centrodestra. Bersani ha ribadito la piena legittimità dell’intervento sugli scudati: “Non metto in discussione un meccanismo di patti fiscali, ma un meccanismo di condoni, e di questo sono consapevole e gioisco”, afferma. “Sarà anche inelegante, ma è possibile e legale, sentenze della Corte costiutuzionale prevedono che in caso di necessità straordinaria si possono rompere i patti fiscali. E’ un codice già più volte leso. Inoltre, come mi suggerisce <hi rend="#b">Rosy Bindi</hi>, stiamo per entrare in un’epoca in cui, come dice <hi rend="#b">il ministro Tremonti</hi>, ciò che non è vietato è permesso”.</p>
    <p>Oltre all’ormai immancabile “riduzione drastica ed efficace dei costi della pubblica amministrazione”, con il <hi rend="#b">dimezzamento del numero dei parlamentari</hi> e delle Province, il Pd propone la “<hi rend="#b">dismissione ragionata di immobili pubblici</hi> e un’<hi rend="#b">asta competitiva per le frequenze televisive</hi>“, per un ricavo di “almeno 25 miliardi di euro”. Sul fronte del lavoro, la <hi rend="#b">soppressione dell’articolo 8</hi> del decreto sulla manovra, che “viola il principio da tutti riconosciuto della non intrusività delle norme di legge nei rapporti tra le parti sociali”. Il pacchetto comprende inoltre la <hi rend="#b">reintroduzione del reato di falso in bilancio</hi>, depotenziato dal secondo governo Berlusconi, e misure per l’efficienza della macchina giudiziaria, a cominciare dalla revisione delle circoscrizioni giudiziarie.</p>
    <p>Bersani entra nel merito della polemica degli ultimi giorni, le <hi rend="#b">esenzioni fiscali dei beni ecclesiastici</hi>: “Il principio che noi seguiamo è molto chiaro e prevede l’esenzione per tutte quelle risorse collegate alla missione e alle finalità della Chiesa, mentre deve essere sottoponibile a tassazione tutto quello che ha un fine commerciali”.</p>
    <p>Annunciano una <ref target="http://www.federconsumatori.it/ShowDoc.asp?nid=20110822192642&amp;t=news">contromanovra d’assalto anche Adusbef (l’associazione degli utenti finanziari) e Federconsumatori</ref>, con interventi per 59,5 miliardi di euro a </p>
    <p><hi rend="#b">carico di “evasori, banchieri, assicuratori e riciclatori del denaro sporco</hi>, esentando lavoratori e pensionati che hanno sempre pagato il conto”. Anche qui sono protagonisti i capitali “scudati”, da tassare con “una cedolare secca, una patrimoniale del 20%”, che consentirebbe il recupero “di 21 miliardi di euro”. Quanto alle</p>
    <p><hi rend="#b">banche, dovrebbero sborsare una “patrimoniale dello 0,5%</hi>degli impieghi al 31 dicembre 2010”, per un gettito di 6,8 miliardi di euro. Un’aliquota 3% sulle compagnie assicurazione permetterebbe invece di recuperare 2,4 miliardi.</p>
    <p>E’ tutta incentrata sul rapporto tra Stato ed enti locali <ref target="http://www.anci.it/index.cfm?layout=dettaglio&amp;IdSez=810124&amp;IdDett=31487">la contromanovra dell’ Anci, l’associazione dei Comuni italiani</ref>, presentata ieri dal vicepresidente</p>
    <p><hi rend="#b">Graziano Del Rio</hi>, sindaco di Reggio Emilia. Il decreto del governo “non riuscirà a risolvere due grandi problemi che ha il paese, cioè la crescita e il debito”, ha affermato Delrio, e soprattutto “non risolve né mette in moto la vera risorsa che ancora non è stata sfruttata di questo paese, vale a dire l’autonomia degli enti locali”. Ecco allora le misure alternative dell’Anci. “Un piano straordinario di investimenti di oltre 5 miliardi di euro che possono venire recuperati tramite una parte di</p>
    <p><hi rend="#b">privatizzazioni di alcune grandi aziende come Enel, Eni, Cassa Depositi e Prestiti, Finmeccanica</hi>. In secondo luogo, proponiamo una sblocco di almeno il 10% dei residui passivi che sono nelle casse dei comuni, che nel 2009 ammontano a oltre 40 miliardi di euro.</p>
    <p>Queste proposte saranno valutate dal direttivo Anci il 25 agosto, a cui seguirà la manifestazione indetta il 29 agosto. Ma non è certo l’unica inziativa convocata in contrapposizione alla manovra del governo Berlusconi. Il 26 agosto <ref target="http://www.anpci.it/">calano a Roma i rappresentanti dei piccoli Comuni</ref> a rischio di accorpamento. Si chiama invece </p>
    <p><hi rend="#b">Piazza pulita</hi>l’iniziativa degli “indignados” italiani convocata dal Popolo Viola il 10 e 11 settembre, con corteo da piazza della Repubblica a piazza San Giovanni e successivo accampamento stile spagnolo. All’appello lanciato da</p>
    <p><hi rend="#b">Gianfranco Mascia</hi>, pubblicato sui siti</p>
    <p><ref target="http://www.indignati.org/">Indignati.org</ref>e</p>
    <p><ref target="http://letteraviola.it/">Letteraviola.it</ref>hanno già aderito</p>
    <p><hi rend="#b">Dario Fo</hi>,</p>
    <p><hi rend="#b">Oliviero Beha</hi>,</p>
    <p><hi rend="#b">Margherita Hack</hi>,</p>
    <p><hi rend="#b">Paolo Flores d’Arcais</hi>,</p>
    <p><hi rend="#b">Alessandro Gilioli</hi>e “migliaia di altre personalità o singoli cittadini”. Lo slogan è la nota invettiva di Totò: “E io pago…”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>