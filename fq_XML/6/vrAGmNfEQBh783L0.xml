<doc sitename="Il Fatto Quotidiano" title="Superdario Bros. La settimana di Vergassola (9-15 luglio) - Il Fatto Quotidiano" author="RQuotidiano" date="2011-07-17" url="http://www.ilfattoquotidiano.it/2011/07/17/superdario-bros-la-settimana-di-vergassola-9-15-luglio/146078/" hostname="ilfattoquotidiano.it" description="Sabato 09 Luglio Lodo Mondadori. Marina Berlusconi: “Nessun soldo è dovuto”. Tutti quelli che dovevano dare li hanno già dati al giudice Metta. Sud Sudan, l’Africa festeggia un nuovo Stato. Beati loro… Domenica 10 Luglio Tremonti è sicuro che la manovra sarà approvata in una settimana. Mezzo Pdl ha già prenotato le ferie a fine …" categories="Misfatto" tags="Antonio Ingroia;Dario Vergassola;Gianni Letta;Giulio Tremonti;Luigi Bisignani;Silvio Berlusconi" fingerprint="e2cf509fdcea7825">
  <main>
    <head rend="h1">Superdario Bros. La settimana di Vergassola (9-15 luglio)</head>
    <p>Lodo Mondadori. Marina Berlusconi: “Nessun soldo è dovuto”. Tutti quelli che dovevano dare li hanno già dati al giudice Metta.</p>
    <p>Sud Sudan, l’Africa festeggia un nuovo Stato. Beati loro…</p>
    <p>
      <hi rend="#b">Domenica 10 Luglio</hi>
    </p>
    <p>Tremonti è sicuro che la manovra sarà approvata in una settimana. Mezzo Pdl ha già prenotato le ferie a fine luglio.</p>
    <p>Brunetta si è sposato. Imbarazzo quando alcuni invitati, per errore, hanno rivolto gli auguri al pupazzetto sulla torta.</p>
    <p>
      <hi rend="#b">Lunedì 11 Luglio</hi>
    </p>
    <p>Troppo tempo per diventare medici: il governo taglia un anno di studi. Quindi, non meravigliatevi se un giorno, in sala operatoria, sentirete il vostro chirurgo dire all’assistente: “Scusa mi passi quel coso, che devo cosare sta cosa?”.</p>
    <p>Il TG1 non manda in onda nessun servizio sulla manifestazione delle donne a Siena, ma in compenso ne trasmette uno su una corsa di donne coi tacchi a spillo. Forse è veramente ora di cambiare il direttore. “Se non ora quando?”</p>
    <p>
      <hi rend="#b">Martedì 12 Luglio</hi>
    </p>
    <p>Biotestamento. Fioroni del Pd ha dichiarato: “Anche per i malati in stato vegetativo è sbagliato sospendere l’idratazione”. Vanno annaffiati almeno due volte al giorno.</p>
    <p>P4. Anche Bisignani, per spiare conversazioni e computer, usava un trojan. Che come al solito gli aveva procurato Lele Mora.</p>
    <p>
      <hi rend="#b">Mercoledì 13 Luglio</hi>
    </p>
    <p>Secondo alcuni, la nota ufficiale del premier sulla gestione della crisi, sarebbe stata scritta da Gianni Letta. Ma solo perché, stavolta, Bisignani proprio non poteva.</p>
    <p>Sicurezza. Il sindaco di Roma, ha effettuato un blitz notturno, per controllare lo stato della prostituzione nella Capitale. Non si conoscono nel dettaglio i risultati, ma pare che Alemanno sia tornato a casa con 50 euro in meno.</p>
    <p>
      <hi rend="#b">Giovedì </hi>
      <hi rend="#b">14 Luglio</hi>
    </p>
    <p>Crisi Economica. Tremonti: “E’ come sul Titanic: non si salvano neanche i passeggeri in prima classe”. A queste parole, in Transatlantico c’è chi è ricorso ai soliti pianisti per grattarsi i maroni senza dare troppo nell’occhio.</p>
    <p>Berlusconi non compare in pubblico da giorni. C’è chi racconta che sia depresso e abbia paura di un golpe strisciante. Poverino, qualcuno gli spieghi che quello che striscia sul pavimento è soltanto Cicchitto.</p>
    <p>
      <hi rend="#b">Venerdì </hi>
      <hi rend="#b">15 Luglio</hi>
    </p>
    <p>Aspettativa di vita.secondo quella calcolata dal Governo al 2013, si dovrà andare in pensione tre mesi più tardi. Secondo quella calcolata dai maya, dovremmo andarci tutti subito.</p>
    <p>Mafia. Sul caso Romano Ingroia ha detto: ”Gli imputati si difendono come credono. Buttarla in politica è un metodo per difendersi, che non sempre paga”. In certi casi, però, ti permettere di tirare avanti per un ventennio.</p>
    <p>
      <hi rend="#i">(con la collaborazione di Dario Tiano)</hi>
    </p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>