<doc sitename="Il Fatto Quotidiano" title="Condizione delle donne, problema di tutti - Il Fatto Quotidiano" author="Giancarlo Costa" date="2012-03-08" url="http://www.ilfattoquotidiano.it/2012/03/08/condizione-delle-donne-problema-tutti/195713/" hostname="ilfattoquotidiano.it" description="Oggi, 8 marzo si celebra la Giornata internazionale della donna. Per alcune donne sarà l’occasione per leggerezze fra amiche o i soliti tremendi spogliarelli, per altre l’occasione per parlare di diritti, problemi e violenze. Come uomo credo che la condizione della donna sia anche un mio problema. E’ un mio problema l’uso del corpo delle …" categories="Emilia Romagna" tags="Diritto;Femminismo;Festa della donna;Maternità;Precari;Ruby;Se non ora quando;Silvio Berlusconi;Stupro;Università;Violenza sulle Donne" fingerprint="a1f1621f54bfc66d">
  <main>
    <head rend="h1">Condizione delle donne, problema di tutti</head>
    <graphic src="https://img.youtube.com/vi/xaTmbLzyWmk/maxresdefault.jpg"/>
    <p><hi rend="#b">Oggi,</hi><hi rend="#b"> 8 marzo</hi> si celebra la <ref target="http://it.wikipedia.org/wiki/Giornata_internazionale_della_donna">Giornata</ref><ref target="http://it.wikipedia.org/wiki/Giornata_internazionale_della_donna"> internazionale della donna</ref>. </p>
    <p>Per alcune donne sarà l’occasione per leggerezze fra amiche o i soliti tremendi spogliarelli, per altre l’occasione per parlare di diritti, problemi e violenze.</p>
    <p>Come <hi rend="#b">uomo</hi> credo che la condizione della donna sia anche un <hi rend="#b">mio problema.</hi></p>
    <p>E’ un <hi rend="#b">mio problema</hi> l’uso del <hi rend="#b">corpo delle donne.</hi></p>
    <p><hi rend="#i">“La bellezza fisica della donna è uno dei più generosi spettacoli che la natura concede ai mortali, sempre deliranti fra il dolore e la morte”</hi>. Trovo offensiva per la mia dignità di uomo la brutale mercificazione perpetuata su questa <hi rend="#b">bellezza </hi>dall’<ref target="http://www.youtube.com/watch?feature=player_embedded&amp;v=NexOTy8VYNw">industria pubblicitaria</ref> e dai </p>
    <p><hi rend="#b">media.</hi>Non voglio ogni giorno subire, da uomo, questa</p>
    <p><hi rend="#b">aggressione</hi>all’immaginario, essere trattato come un cane a cui mostrare la bistecca per inculcare messaggi e ordini. Non voglio</p>
    <p><hi rend="#b">comprare</hi>, credere o obbedire sotto l’attrazione di un corpo femminile: il trattamento presuppone che io –come</p>
    <p><hi rend="#b">uomo</hi>– sia un’</p>
    <p>
      <hi rend="#b">idiota.</hi>
    </p>
    <p>E’ un <hi rend="#b">mio problema</hi> anche il rispetto della <hi rend="#b">volontà e delle scelte. </hi>Una donna è <hi rend="#b">libera </hi>di essere quel che vuole e se questa è vera libertà nessuno può puntare il dito e giudicare: non uomini, nemmeno altre donne.</p>
    <p/>
    <p>E’ un mio problema il<hi rend="#b"> grossolano moralismo</hi> e il <hi rend="#b">femminismo manicheo</hi> di chi riconduce ogni questione a una imposizione maschile. Siamo diventati troppo grandi per giocare al <hi rend="#b">maschi contro femmine </hi>e per scadere nelle trappole del <hi rend="#b">sessismo</hi> del momento.</p>
    <p>E’ anche un mio problema il <hi rend="#b">contratto</hi> che “<hi rend="#i"> nel caso di gravidanza potrà essere risolto di diritto, senza alcun compenso o indennizzo</hi>”. Vorrei che la </p>
    <p><hi rend="#b">maternità</hi>fosse un diritto e non un lusso o un compresso e che la collettività tutelasse l’essere madre. Vorrei non sapere cosa sono le “</p>
    <p><hi rend="#b">dimissioni in bianco</hi>”. Vorrei che certe clausole fossero storture marginali e non l’attualità di alcune fra le</p>
    <p><hi rend="#b">principali imprese</hi>pubbliche e private italiane. Se questo è quello che il modello di competizione economica impone, la direzione è decisamente fuori rotta. Fare soldi non ha certo più valore che fare la vita.</p>
    <p>Mi piacerebbe che si parlasse di un <hi rend="#b">welfare</hi> inaccettabile solo perché troppo arretrato nell’assicurare protezione e sostegno alle <hi rend="#b">lavoratrici</hi> e che la Festa della donna fosse un’occasione per parlare di <hi rend="#b">lavoro femminile</hi> in un’ Italia in cui riesce a lavorare meno del <hi rend="#b">50% delle donne.</hi></p>
    <p>Le<hi rend="#b"> pari opportunità</hi>, principio dell’Unione, sono un<hi rend="#b"> problema europeo</hi> che in Italia assume caratteri grotteschi. Secondo il dati del Governo, il “<hi rend="#b">differenziale retributivo di genere</hi>” nel lavoro dipendente è pari al <hi rend="#b">23,3</hi>. Le donne in media, sono pagate un quarto di meno.Essere pari non significa essere uguali: diverse condizioni, esigono ragionevolmente diverse soluzioni. Così nell’uguaglianza si nasconde la disparità se è praticamente impossibile trovare una donna nei <hi rend="#b">consigli di amministrazione (6,7%) </hi>e nelle posizioni di vertice delle aziende ed e invece semplice, secondo le statistiche di Almalaurea, trovare <hi rend="#b">neolaureate</hi> con voti eccellenti e mediamente più preparate degli uomini.</p>
    <p>E’ un <hi rend="#b">mio problema </hi>anche il <hi rend="#b">datore di lavoro</hi> che pretende attenzioni particolari, il suo complimento volgare e ossessivo, la cenetta a cui invita con le buone o le cattive sotto il <hi rend="#b">ricatto</hi> del prendere o lasciare. Discriminata è la <hi rend="#b">donna </hi><hi rend="#b">e</hi><hi rend="#b"/>discriminato sono io, come <hi rend="#b">uomo</hi>, per tre volte: come uomo, come <hi rend="#b">partner</hi> e come <hi rend="#b">lavoratore</hi>.</p>
    <p>E’ un<hi rend="#b"> problema </hi><hi rend="#b">sottile e strisciante il fatto</hi> che certe donne alla fine, per dimostrare di sapere e saper fare, finiscano con l’imitare i peggiori comportamenti maschili, rinunciando a quel “<hi rend="#i">mistero bello senza fine”</hi> chiamato <hi rend="#i">femminile. </hi></p>
    <p>E’ un mio problema e ne ho vergogna, la <hi rend="#b">violenza sulle donne</hi>.</p>
    <p>Ho <hi rend="#b">vergogna</hi> – peggio di un verme – quando il genere <hi rend="#b">maschile</hi> viene inevitabilmente associato a storie brutalmente quotidiane come quella dei <hi rend="#b"> militari dell’Aquila </hi>e le pesanti accuse di </p>
    <p><hi rend="#b">stupro</hi>e</p>
    <p><hi rend="#b">tentato omicidio</hi>a loro carico.</p>
    <p>Mi <hi rend="#b">vergogno</hi> come l’ultimo mollusco fangoso della terra per i “<hi rend="#i"> il rapporto sessuale è stato consenziente</hi>” nel </p>
    <p><hi rend="#b">sangue</hi>, i “</p>
    <p><hi rend="#i">lei ci stava lei provocava</hi>” di lividi sul viso, per quei distinguo fra la</p>
    <p><hi rend="#b">ragazza</hi>di buoni costumi e la</p>
    <p><hi rend="#b">puttana</hi>di turno. Nel documentario</p>
    <p><ref target="http://it.wikipedia.org/wiki/Processo_per_stupro">Un Processo per Stupro,</ref>l’avvocato</p>
    <p><ref target="http://it.wikipedia.org/wiki/Tina_Lagostena_Bassi">Tina Lagostea Bassi</ref>ci mostrava il medioevo culturale in cui marcisce l’ Italia.</p>
    <p>Emergeva una società che sopportava <hi rend="#b">strategia difensive</hi> violente e inquisitorie, finalizzate neanche subdolamente a trasformare la <hi rend="#b">vittima in imputata</hi>, umiliandola e scavando nelle sua sfera intima fino a screditarla e privarla di dignità.</p>
    <p>Respiro male in questo liquame culturale di <hi rend="#b">uomini repressi</hi>, fobici e insicuri, che confondono il virile con la più vigliacca delle sopraffazioni. Ma nel <hi rend="#b">Processo per Stupro,</hi> l’apertura è per le <hi rend="#b">madri</hi> degli stupratori e per quelle “<hi rend="#i">comari di un paesino” </hi>che vedevano in lei “<hi rend="#i">quella che voleva divertirsi</hi>”.</p>
    <p>Un <hi rend="#b">processo morale</hi> non diverso da quello che nel 1611 dovette affrontare a Roma la pittrice <ref target="http://it.wikipedia.org/wiki/Processo_ad_Agostino_Tassi_per_lo_stupro_di_Artemisia_Gentileschi">Artemisia Gentileschi</ref>, donna di incredibile personalità che ebbe prima il coraggio di denunciare lo <hi rend="#b">stupro </hi>subito<hi rend="#b"/>e poi di difendersi ostinatamente dalle accuse di uomini e donne figli di una comunità satura di <hi rend="#b">pregiudizi, omertà e squallidi codici d’onore. </hi></p>
    <p>Quell’ Italia talvolta sembra non essere mai scomparsa. Osservava l’avvocato <hi rend="#b">Lagostea Bassi</hi> che “<hi rend="#i">nel caso di quattro rapinatori che entrano in una gioielleria e portano via i gioielli, nessuno degli avvocati si sognerebbe di dire che il gioielliere ha un passato poco chiaro, che il gioielliere è un usuraio, che specula, che guadagna o che evade le tasse “.</hi></p>
    <p>C’è davvero sconforto, nel trovarsi a scrivere, ancora oggi, che “<hi rend="#i">una donna ha il diritto di essere quello che vuole” . </hi></p>
    <p>E’ un mio problema e vorrei non lo fosse la parola “<hi rend="#b"> femminicidio</hi>”, orrendo neologismo che esprime la </p>
    <p><hi rend="#b">distruzione</hi>fisica, psicologica e istituzionale della donna in quanto tale. Questa parola le</p>
    <p><hi rend="#b">Nazioni Unite</hi>la accostano all’ Italia, un paese dove la</p>
    <p><hi rend="#b">violenza</hi>di compagni, mariti o ex fidanzati sono la</p>
    <p><hi rend="#b">prima causa di morte</hi>per le donne dai 15 ai 44.</p>
    <p>E’ un problema che non si risolve sbattendo mostri in prima pagina e montando <ref target="http://www.ilfattoquotidiano.it/2012/02/06/stupro-gruppo-titoli-giornale-nervi-scoperti/189328/">falsi scandali</ref> sulle sentenze della Cassazione. Fare demagogia è fuori luogo. Si può avere giustizia solo nel rispetto della libertà e dei <hi rend="#b">principi costituzionali. N</hi>essuna legge figlia dell’isteria punitiva o del dogma della <hi rend="#b">repressione</hi> potrà davvero cambiare lo stato delle cose come un profondo rinnovamento culturale sempre troppo distante, che investa il significato dell’essere donna ed essere uomo in questo paese.</p>
    <p>A questo cambiamento e a tutte le <hi rend="#b">donne</hi> che come Artemisia Gentileschi, hanno lottato per affermare una diversa armonia sociale, con qualche ritardo, sento di dover regalare una mazzo di <hi rend="#b">mimose.</hi></p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>