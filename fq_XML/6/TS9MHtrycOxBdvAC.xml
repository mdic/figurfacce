<doc sitename="Il Fatto Quotidiano" title="Alfano: &quot;Berlusconi si ricandida. Le primarie del Pdl non si faranno&quot; - Il Fatto Quotidiano" author="RQuotidiano" date="2012-12-06" url="http://www.ilfattoquotidiano.it/2012/12/06/alfano-berlusconi-scende-in-campo-niente-primarie/438381/" hostname="ilfattoquotidiano.it" description="Nel giorno in cui il Popolo della libertà minaccia di far cadere il governo Monti, il segretario del partito Angelino Alfano annuncia il ritorno del Caimano. Il segretario lo ribadisce con chiarezza: la discesa in campo di Silvio Berlusconi esclude l’ipotesi delle primarie all’interno del partito. “Anche oggi Berlusconi mi ha espresso la volontà di tornare …" categories="Politica" tags="Angelino Alfano;PDL;Primarie PDL;Silvio Berlusconi" fingerprint="c983327c5ccdd62c">
  <main><head rend="h1">Alfano: “Berlusconi si ricandida. Le primarie del Pdl non si faranno”</head><graphic src="https://st.ilfattoquotidiano.it/wp-content/uploads/2012/12/berlusconi-alfano_interna-nuova.jpg"/><p>Nel giorno in cui <ref target="http://www.ilfattoquotidiano.it/2012/12/06/crisi-governo-pdl-allo-scontro-finale-niente-fiducia-alla-camera/438228/">il Popolo della libertà minaccia di far cadere il governo Monti,</ref> il segretario del partito </p><p><hi rend="#b">Angelino Alfano</hi>annuncia il ritorno del</p><p><hi rend="#b">Caimano</hi>. Il segretario lo ribadisce con chiarezza: la discesa in campo di</p><p><hi rend="#b">Silvio Berlusconi</hi>esclude l’ipotesi delle primarie all’interno del partito. “Anche oggi Berlusconi mi ha espresso la</p><p><hi rend="#b">volontà di tornare</hi>in campo da</p><p><hi rend="#b">protagonista</hi>. E’ lui il detentore del titolo. E’ stato lui l’ultimo ad alzare la coppa. Le primarie erano per la successione, ma essendoci lui in campo non ha senso farle”.</p><p>Che la situazione fosse precipitata lo si era intuito già giovedì sera quando davanti a pochi fedelissimi tra cui <hi rend="#b">Gianni Letta, Denis Verdini </hi>ed<hi rend="#b"> Angelino Alfano</hi>, l’ex capo del governo aveva rotto gli indugi decidendo di uscire allo scoperto con <ref target="http://www.ilfattoquotidiano.it/2012/12/05/berlusconi-paese-nel-baratro-assediato-dalle-richieste-di-ricandidarmi/437257/">una nota in cui denunciava la situazione economica del Paese e faceva intuire la decisione di voler tornare in campo</ref>. Concetto ribadito anche venerdì in un </p><p><hi rend="#b">vertice fiume a palazzo Grazioli</hi>in cui il Cavaliere ha ufficializzato ai presenti l’intenzione di tornare sulla scena: “Io sono in campo”, ha annunciato ai dirigenti del partito che per tutto il pomeriggio hanno fatto la spola tra il Parlamento e via del Plebiscito.</p><p>Il <hi rend="#b">tira e molla</hi> all’interno del Popolo della libertà dimostra anche come <hi rend="#b">l’annullamento delle primarie</hi> fosse già nell’aria. Infatti a pochi giorni dal 16 dicembre, data fissata per le consultazioni, non era in atto alcuna campagna elettorale e i candidati stessi continuavano a ritrattare sul loro ruolo, tranne il sindaco di Pavia<hi rend="#b"> Alessandro Cattaneo</hi> e l’ex An <hi rend="#b">Giorgia Meloni</hi> che hanno mantenuto ferma la volontà di presentarsi davanti agli elettori di centrodestra. Meloni che su Twitter scrive: “Considero la ricandidatura di Berlusconi<hi rend="#b"> un errore</hi>. In ogni caso, decisioni come questa vanno discusse e prese negli organi competenti”. <ref target="http://www.ilfattoquotidiano.it/2012/11/23/alfano-se-ci-sono-indagati-io-non-corro-alle-primarie/424049/">Lo stesso Alfano, nelle scorse settimane aveva detto di essere pronto a ritirare la propria candidatura piuttosto che competere con degli indagati</ref>. L’annuncio che ha chiuso definitivamente la partita: </p><p><ref target="http://www.ilfattoquotidiano.it/2012/11/29/pdl-b-batte-alfano-addio-primarie-bondi-crisi-per-colpa-di-ex-an-e-cattolici/430202/">, che</ref></p><hi rend="#b">Alfano si ritira</hi>, ma per fare spazio a Silvio Berlusconi<p><hi rend="#b">si candida per la sesta volta</hi>da quando ha intrapreso la sua carriera politica.</p><p>Non tutti però si ‘riallineano’ sulla posizione del Cavaliere e dei fedelissimi. Ad esempio, al Senato <hi rend="#b">Beppe Pisanu </hi>vota la fiducia al governo Monti. Così fa anche <hi rend="#b">Franco Frattini</hi> alla Camera. Malumori emergono pure tra gli ex Forza Italia. Gongolano i ‘falchi, le ‘amazzoni’ e le ‘pasionarie’.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>