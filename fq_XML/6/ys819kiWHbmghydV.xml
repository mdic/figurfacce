<doc sitename="Il Fatto Quotidiano" title="Pdl, sul sito i 'successi' dei governi Berlusconi. I commenti: &quot;Ritirati&quot; - Il Fatto Quotidiano" author="RQuotidiano" date="2012-12-07" url="http://www.ilfattoquotidiano.it/2012/12/07/pdl-sul-sito-successi-dei-governi-berlusconi-commenti-ritirati/439257/" hostname="ilfattoquotidiano.it" description="Silvio Berlusconi apre ufficialmente la campagna elettorale. E la prima tappa è il sito del Pdl. Sulla homepage infatti compare lo schema dal titolo “Nove anni di governo Berlusconi” che riporta le leggi approvate e i risultati ottenuti dai governi guidati dal Cavaliere dal 2001 al 2011 (esclusi gli anni 2006-2008, in cui a Palazzo Chigi …" categories="Politica" tags="Facebook;PDL;Silvio Berlusconi;X - Twitter" fingerprint="e8a4d27c7a27c224">
  <main><head rend="h1">Pdl, sul sito i ‘successi’ dei governi Berlusconi. I commenti: “Ritirati”</head><graphic src="https://st.ilfattoquotidiano.it/wp-content/uploads/2012/12/governo-berlusconi-interna-nuova.jpg"/><p><hi rend="#b">Silvio Berlusconi</hi> apre ufficialmente la campagna elettorale. E la prima tappa è il sito del Pdl. Sulla homepage infatti compare lo schema dal titolo “<ref target="http://noveanni.governoberlusconi.it/">Nove anni di governo Berlusconi</ref>” che riporta le leggi approvate e i risultati ottenuti dai governi guidati dal <hi rend="#b">Cavaliere</hi> dal 2001 al 2011 (esclusi gli anni 2006-2008, in cui a Palazzo Chigi c’era <hi rend="#b">Romano Prodi</hi>). Dal 2001 con l'”aumento delle pensioni minime” fino ai “tagli ai costi della politica” del 2011, passando per le “grandi opere” e i “cantieri avviati per 51 miliardi” e “una casa per tutti a tempo record a <hi rend="#b">L’Aquila</hi>” dopo il terremoto del 2009. Risultati che sono stati postati anche sul <ref target="http://www.facebook.com/ilpdl">profilo facebook</ref> e </p><p><hi rend="#b">, ma che non sono stati accolti con entusiasmo. E gli utenti online si sono soffermati anche sugli sviluppi delle ultime ore, in cui<ref target="http://twitter.com/ilpdl">twitter</ref></hi></p><p><ref target="http://www.ilfattoquotidiano.it/2012/12/07/crisi-governo-alfano-al-colle-per-avere-lelection-day/438682/">.</ref></p><hi rend="#b">Alfano</hi>ha dichiarato chiusa l’esperienza del governo Monti, aprendo così a una possibile crisi dell’esecutivo<p>Sul social network ci sono soltanto quattro commenti. E tutti negativi. “<hi rend="#b">Berlusconi</hi> ripensaci – scrive <hi rend="#i">GianfranChristmas</hi>, che prosegue – Ritirati nuovamente in clausura…risparmiaci questo male almeno stavolta”. Entusiasti <hi rend="#i">Raffaele</hi> (“ti aspettiamo”) e <hi rend="#i">Alberto</hi> Mastrangelo (“Grazie Silvio”), mentre Riccardo è tranchant: “I governi Berlusconi hanno fatto solo la legge anti fumo nei locali pubblici e la patente a punti. Neanche mia nonna di 85 anni voterà più Berlusconi. Tirare su la dentiera e il pannolone e a casa a magiare la minestrina, altro che scendere in campo. Ci ride dietro tutto il mondo! Su un po’ di dignità personale e di rispetto per l’Italia e gli italiani! A casa!”.</p><p>E non va meglio su <hi rend="#b">Twitter</hi>. “Ah! Vi accordavate con il peggior governo usa e con un tiranno? C’è proprio da esserne orgogliosi…”, scrive <hi rend="#i">Carlo</hi> sul sito di microblogging e <hi rend="#i">Alfredo</hi> aggiunge: “Grazie! una fonte informativa su anni di malgoverno corrotto e dedito al meretricio come questa ci mancava <hi rend="#i">#lettonediputin</hi>“. Il messaggio viene rilanciato più volte nel corso della giornata, ma il tenore dei commenti non cambia. Per <hi rend="#i">Roberto</hi> sono stati “9 anni di libertà e di patonza libera” e<hi rend="#i"> ilmoralizzatore</hi> entra nel merito della discussione della legge elettorale: “Maledetti… Sta strategia di ricerca di premi di maggioranza al senato è veramente deplorevole! Ma pensate al bene di chi?!”</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>