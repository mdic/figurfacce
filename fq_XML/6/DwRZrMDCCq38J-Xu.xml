<doc sitename="Il Fatto Quotidiano" title="Benigni legge brani di Umberto Eco: &quot;Gli ho detto 4 volte sì&quot; IL VIDEO - Il Fatto Quotidiano" author="Enrico Bandini" date="2011-06-11" url="http://www.ilfattoquotidiano.it/2011/06/11/benigni-legge-brani-di-umberto-eco-gli-ho-detto-quattro-volte-si/117577/" hostname="ilfattoquotidiano.it" description="Torna a entusiasmare Roberto Benigni. Parla di Berlusconi, del referendum in un miscuglio geniale tra presente e passato. Oggi è a San Leo, per" categories="Emilia Romagna" tags="Cittadinanza Onoraria;Marche;Referendum;Roberto Benigni;Romagna;Silvio Berlusconi;Umberto Eco" fingerprint="adaa1fecb5744025">
  <main>
    <head rend="h1">Benigni legge brani di Umberto Eco: “Gli ho detto 4 volte sì” IL VIDEO</head>
    <p><ref target="http://www.ilfattoquotidiano.it/wp-content/uploads/2011/06/eco_rullo_er.jpg"/>Torna a entusiasmare <graphic src="http://www.ilfattoquotidiano.it/wp-content/uploads/2011/06/eco_rullo_er.jpg" title="eco_rullo_er"/></p>
    <p><hi rend="#b">Roberto Benigni</hi>. Parla di Berlusconi, del referendum in un miscuglio geniale tra presente e passato. Oggi è a</p>
    <p><hi rend="#b">San Leo</hi>, per</p>
    <p><hi rend="#b">Umberto Eco</hi>che riceve la cittadinanza onoraria, in veste di lettore dei suoi romanzi. Il discorso di Benigni dura non più di</p>
    <p><hi rend="#b">15 minuti</hi>, ma è un concentrato esplosivo.</p>
    <p>Il tempo volge al brutto, promette pioggia e allora: “<hi rend="#b">Avete voluto l’acqua pubblica e adesso ve la tenete.</hi> Quando Umberto Eco mi ha chiesto se volevo venire a fare questa lettura io gli ho detto 4 sì”. E poi: “Siamo in silenzio elettorale, ma questo è pur sempre il Paese dove il sì suona. Nella fantasia di Benign<hi rend="#b">i il conte Cagliostro</hi>, celebre prigioniero della fortezza leontina, diventa un <hi rend="#b">Berlusconi ante litteram</hi>: “Quel Cagliostro era un seduttore che pensava di poter controllare le persone, a un certo punto ha iniziato a giurare sui suoi figli e la moglie allora ha detto che era un uomo malato. Ha addirittura avuto una storia con la nipote di <hi rend="#b">Luigi XVI</hi>”.</p>
    <graphic src="https://img.youtube.com/vi/20M0j9atIXo/maxresdefault.jpg"/>
    <p>Dopo la partecipazione al Festival della felicità di Pesaro, Benigni è nuovamente nelle terre collinari che segnano il confine tra <hi rend="#b">Romagna e Marche</hi>. La sua <hi rend="#i">verve</hi> incendiaria è di scena a San Leo, piccolo Comune arroccato del <hi rend="#b">Montefeltro</hi>, già caro a<hi rend="#b"> Dante e San Francesco</hi>. Il Poeta si ricorda del borgo impervio, che visitò pellegrino (“Vassi in Sanleo…”), per descrivere l’ascesa al sacro monte del <hi rend="#b">Purgatorio</hi>. Il <hi rend="#b">frate d’Assisi</hi> invece vi ricevette in dono il monte della Verna dal Conte Orlando di Chiusi.</p>
    <p>In una cerimonia strettamente riservata Benigni non<hi rend="#b"> legge Dante ma Umberto Eco</hi>. Il Comune di San Leo ha deciso di tributare la sua massima onorificenza all’intellettuale che ha scritto alcuni dei suoi più celebri romanzi nella casa di proprietà ai piedi del <hi rend="#b">monte Carpegna</hi>. <hi rend="#b">Mauro Guerra</hi>, sindaco di San Leo, ha consegnato le chiavi della città a Eco, ricordando che in un’intervista definì il borgo dell’alta valmarecchia “San Leo, una rocca e due chiese: la città più bella d’Italia”.</p>
    <p>Benigni prontamente ha commentato: “Vorrei sapere a me che sono <hi rend="#b">17 anni che parlo di Berlusconi</hi> perché non mi danno la cittadinanza onoraria di Arcore? Se San Leo è una rocca e due chiese Arcore è un uomo e 30 escort. Una volta San Leo era nelle Marche adesso fa parte della Romagna, anche Arcore sta cambiando provincia e finirà sotto Las vegas. Gli ingegneri aspettano l’autorizzazione a procedere per costruire una strada a Berlusconi”.</p>
    <p>Eco nel ricevere la cittadinanza non ha mostrato falsa modestia: “L’umiltà vorrebbe che dicessi che non sono degno di questo onore, invece ne sono degnissimo. San Leo mi deve un notevole incremento economico. Ho una casa ada 36 anni e porto amici stranieri a vedere la cella di Cagliostro. Ormai non ne posso più, chiederò la percentuale”.</p>
    <p>La cerimonia di conferimento si è tenuta alla fine di un convegno sulle tecniche di restauro nelle città storiche, a cura del Comune in collaborazione col ministero francese dell’ambiente, la Regione, la Provincia di Rimini e il sostegno di UniCredit. Benigni, terminato il suo discorso, si è fatto serio perché <hi rend="#b">“si può scherzare su tutto ma non sulla poesia</hi>” come diceva <hi rend="#b">Balzac </hi>e allora ha iniziato a leggere brani da “<hi rend="#i">Il nome della rosa”, “Il pendolo di Foucault”, “Il cimitero di Praga”.</hi></p>
    <p>
      <hi rend="#b">Il video è di Giulia Zaccariello</hi>
    </p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>