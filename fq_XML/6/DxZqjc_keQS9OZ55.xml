<doc sitename="Il Fatto Quotidiano" title="&quot;Aritmia cardiaca&quot; per Mills, udienza saltata Prescrizione più vicina per Berlusconi - Il Fatto Quotidiano" author="RQuotidiano" date="2012-01-16" url="http://www.ilfattoquotidiano.it/2012/01/16/aritmia-cardiaca-mills-udienza-saltata-prescrizione-vicina-berlusconi/184113/" hostname="ilfattoquotidiano.it" description="L’avvocato inglese David Mills non si è presentato in aula al Tribunale di Milano, dove avrebbe dovuto essere completare la sua testimonianza nel processo per corruzione in atti giudiziari contro Silvio Berlusconi, che corre verso il limite della prescrizione. Secondo quanto comunicato in una lettera affidata ai suoi legali, Mills avrebbe accusato “un’aritmia cardiaca” durante …" categories="Giustizia" tags="Corruzione;David Mills;Silvio Berlusconi;Tribunale di Milano" fingerprint="61fc1cfd9c75d039">
  <main><head rend="h1">“Aritmia cardiaca” per Mills, udienza saltata <lb/>Prescrizione più vicina per Berlusconi</head><p><ref target="http://www.ilfattoquotidiano.it/wp-content/uploads/2011/03/mills_berlusconi_interna.jpg"/>L’avvocato inglese<graphic src="http://www.ilfattoquotidiano.it/wp-content/uploads/2011/03/mills_berlusconi_interna.jpg" title="mills_berlusconi_interna"/></p><p><hi rend="#b">David Mills</hi>non si è presentato in aula al Tribunale di Milano, dove avrebbe dovuto essere completare la sua testimonianza nel processo per corruzione in atti giudiziari contro</p><p><hi rend="#b">Silvio Berlusconi</hi>, che corre verso il limite della prescrizione. Secondo quanto comunicato in una lettera affidata ai suoi legali, Mills avrebbe accusato “un’aritmia cardiaca” durante “</p><p><ref target="http://www.ilfattoquotidiano.it/2011/12/19/tribunale-milano-mills-deve-dire-verita-processo-contro-berlusconi/178592/">l’interrogatorio del 22 dicembre scorso (data della testimonianza per rogatoria di fronte al pm</ref>“. L’episodio di aritmia “si è protratto anche per alcune ore dopo”. Il difensore inglese ha aggiunto che “questo pomeriggio Mills si presenterà in ospedale, dove verrà effettuato un esame, poi tornerà a casa e i medici dovranno decidere se ricoverarlo o meno”.</p><hi rend="#b">Fabio De Pasquale</hi>, ndr)<p>Dopo altre questioni procedurali che hanno ritardato nei mesi scorsi l’inizio della deposizione del testimone chiave – che è già stato condannato per aver ricevuto da Berlusconi 600 mila dollari per edulcorare le sue deposizioni alcuni processi – il processo rischia di non arrivare a sentenza prima della prescrizione, che scatterà a metà febbraio. La testimonianza di Mills è stata rimandata al 20 gennaio, data entro la quale il collegio presieduto da <hi rend="#b">Francesca Vitale</hi> ha disposto “una procedura di controllo medico sul testimone”. I giudici milanesi hanno chiesto alla corte inglese di valutare, nel caso, l’accompagnamento coattivo di David Mills qualora venisse accertato che le sue condizioni di salute non sono tali da impedirgli la testimonianza.</p><p>“Prima di espormi a qualsiasi evento che può causare stress e conseguente attacco cardiaco”, scrive ancora Mills nella lettera, “il medico mi ha consigliato di sottopormi ad accertamenti. Desidero sottolineare comunque la mia assoluta volontà a testimoniare, perché tale testimonianze può alleviare la posizione di Silvio Berlusconi e la mia”.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>