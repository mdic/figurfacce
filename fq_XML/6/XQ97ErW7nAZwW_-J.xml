<doc sitename="Il Fatto Quotidiano" title="&quot;Berlusconi non ci credeva, Galliani ha pianto&quot;: Palladino racconta le reazioni dopo la vittoria del Monza sulla Juve - Il Fatto Quotidiano" author="F Q" date="2022-09-19" url="https://www.ilfattoquotidiano.it/2022/09/19/berlusconi-non-ci-credeva-galliani-ha-pianto-palladino-racconta-le-reazioni-dopo-la-vittoria-del-monza-sulla-juve/6809042/" hostname="ilfattoquotidiano.it" description="&quot;Berlusconi non ci credeva, Galliani ha pianto&quot; [LEGGI]" categories="Calcio" tags="Adriano Galliani;Juventus;Monza;Silvio Berlusconi" fingerprint="2dae21fbd2280934">
  <main>
    <head rend="h1">“Berlusconi non ci credeva, Galliani ha pianto”: Palladino racconta le reazioni dopo la vittoria del Monza sulla Juve</head>
    <graphic src="https://st.ilfattoquotidiano.it/wp-content/uploads/2022/09/19/Raffaele-Palladino-690x362.jpg"/>
    <p>“È stato tutto bellissimo, pazzesco, una giornata meravigliosa, un sogno”. <hi rend="#b">Raffaele Palladino</hi> commenta così il suo debutto come allenatore del <hi rend="#b">Monza</hi>, dopo l’esonero di <hi rend="#b">Giovanni Stoppa</hi>. Una prestazione della squadra che è valsa la vittoria contro la <hi rend="#b">Juventus</hi>, con la rete decisiva dell’1-0 segnata a quindici minuti dal fischio finale. “Nello spogliatoio c’era festa, è una giornata incredibile. Non me l’aspettavo, ma nei loro occhi in settimana avevo letto che avevano voglia di rivalsa”, dice il nuovo commissario a <hi rend="#i">Dazn</hi>.</p>
    <p>Anche la dirigenza della squadra ha esultato dopo i primi novanta minuti con Palladino in panchina: è lo stesso allenatore che rivela la reazione di <hi rend="#b">Silvio Berlusconi</hi> e di <hi rend="#b">Adriano Galliani</hi>. Il primo “mi ha chiamato e non ci credeva, era molto emozionato e ha fatto i complimenti ai ragazzi”. E Galliani? “Ha pianto, la telefonata è stata molto emozionante, ha fatto i complimenti ai ragazzi”. “La Juve era in difficoltà perché siamo stati bravi a chiudere gli spazi e abbiamo fatto una partita molto <hi rend="#b">intensa</hi> e <hi rend="#b">aggressiva</hi>“, rivendica Palladino. Il prossimo appuntamento per il Monza è contro la <hi rend="#b">Sampdoria</hi>, il 2 ottobre. Nel frattempo, il tecnico elogia i suoi giocatori: “Si sono dimostrati grandi uomini e si sono messi a disposizione dando tutto. Il merito è loro, io ho lavorato solo cinque giorni”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>