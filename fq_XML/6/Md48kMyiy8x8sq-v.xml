<doc sitename="Il Fatto Quotidiano" title="Semplificazioni, dalla Camera via libera alla fiducia con 479 voti a favore - Il Fatto Quotidiano" author="RQuotidiano" date="2012-03-08" url="http://www.ilfattoquotidiano.it/2012/03/08/semplificazioni-camera-libera-alla-fiducia-voti-favore/196210/" hostname="ilfattoquotidiano.it" description="Via libera dalla Camera alla fiducia sul decreto legge semplificazioni. I voti favorevoli, nell’aula di Montecitorio, sono stati 479, i contrari 75 e gli astenuti 7. Il sì definitivo al provvedimento è atteso per martedì. Non hanno partecipato al voto 68 deputati. Le defezioni più vistose sono state nel Pd, con 23 deputati assenti e …" categories="Politica" tags="Antonio Di Pietro;Camera dei deputati;Decreto Legge;Decreto Semplificazioni;Fiducia;Giulio Tremonti;Mario Monti;Silvio Berlusconi;Umberto Bossi" fingerprint="bdcc3d7b3ba6d0b2">
  <main>
    <head rend="h1">Semplificazioni, dalla Camera via libera alla fiducia con 479 voti a favore</head>
    <p>Via libera dalla <hi rend="#b">Camera </hi>alla fiducia sul decreto legge semplificazioni. I voti favorevoli, nell’aula di Montecitorio, sono stati 479, i contrari 75 e gli astenuti 7. Il sì definitivo al provvedimento è atteso per martedì.</p>
    <p>Non hanno partecipato al voto 68 deputati. Le defezioni più vistose sono state nel Pd, con 23 deputati assenti e 15 in missione. Tra gli altri non hanno votato <hi rend="#b">Silvio Berlusconi </hi>e <hi rend="#b">Giulio Tremonti</hi>. Nel Pd, mancavano 8 deputati (tre dei quali in missione). Tre gli assenti in Fli, 5 nell’Udc (2 in missione) . All’opposizione, 4 gli assenti dell’Idv tra cui il leader <hi rend="#b">Antonio Di Pietro</hi> che tre giorni fa ha comunicato via Twitter di essere stato ricoverato in ospedale per una vertebra incrinata. Nella Lega, 4 i deputati assenti, fra cui <hi rend="#b">Umberto Bossi</hi>, e due in missione.</p>
    <p>In questa maniera il Governo <hi rend="#b">Monti</hi> ha incassato la decima fiducia dall’inizio del suo mandato. Le prime due, quelle programmatiche, le ha ottenute il 17 e il 18 novembre dello scorso anno segnando (con 281 sì al Senato e 556 alla Camera) il record dei consensi mai ottenuti prima da un Esecutivo.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>