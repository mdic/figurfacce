<doc sitename="Il Fatto Quotidiano" title="Sorpresa, i giovani del Pdl amano Guccini. E lui risponde: &quot;La cosa è involontaria&quot; - Il Fatto Quotidiano" author="Emiliano Liuzzi" date="2011-09-13" url="http://www.ilfattoquotidiano.it/2011/09/13/sorpresa-i-giovani-del-pdl-amano-guccini-e-lui-risponde-la-cosa-e-involontaria/156997/" hostname="ilfattoquotidiano.it" description="Quando gli hanno raccontato che i giovani del Pdl lo adorano quasi quanto Lucio Battisti e molto più di quel comunista di Francesco" categories="Emilia Romagna" tags="Anarchia;Anarchici;Appennini;Atreju;Bologna;Carlo Giuliani;Che Guevara;Francesco De Gregori;Francesco Guccini;Lega;Lucio Battisti;Mariano Apicella;PDL;Roberto Benigni;Sergio Staino;Silvio Berlusconi" fingerprint="a43871f9ccaedc19">
  <main><head rend="h1">Sorpresa, i giovani del Pdl amano Guccini. E lui risponde: “La cosa è involontaria”</head><p><ref target="http://www.ilfattoquotidiano.it/wp-content/uploads/2011/09/guccini_er.jpg"/>Quando gli hanno raccontato che<graphic src="http://www.ilfattoquotidiano.it/wp-content/uploads/2011/09/guccini_er.jpg" title="guccini_er"/></p><p><ref target="http://www.ilgiornale.it/interni/da_steve_jobs_pellegrini_ecco_nuovi_miti_giovani_pdl/28-08-2011/articolo-id=542292-page=0-comments=1">i giovani del Pdl lo adorano quasi quanto</ref></p><hi rend="#b">Lucio Battisti</hi>e molto più di quel comunista di<p><hi rend="#b">mica si è stupito. Magari se l’è sghignazzata, perché in fondo è sempre stato attratto, come scrive</hi></p><ref target="http://www.ilgiornale.it/interni/da_steve_jobs_pellegrini_ecco_nuovi_miti_giovani_pdl/28-08-2011/articolo-id=542292-page=0-comments=1">Francesco De Gregori</ref><p><hi rend="#b">Massimo Cotto, da tutto ciò che divide e che unisce, dalle dogane e dalle confluenze, dai confini e dagli incontri. Ma non si è stupito per niente. “Se i giovani di destra mi amano”, dice al</hi></p><p><hi rend="#i">fattoquotidiano.it</hi>, “la cosa è del tutto involontaria. Su questo non c’è dubbio”.</p><p><ref target="http://www.vanityfair.it/show/libri/2011/09/11/festivaletteratura-mantova-francesco-guccini">E a</ref>.</p><hi rend="#i">Vanity Fair</hi>ha ribadito: “Sono innocente”<p>Taglia corto, perché all’uomo – un montanaro di pianura, nato a Modena, diventato adulto nella Bologna simil rive gauche degli anni Sessanta e Settanta, ora in ritiro a Pavana, il paese della sua famiglia lungo la<hi rend="#b"> Porrettana</hi>, pochi metri più in là nel confine toscano, ma dove ancora si parla un dialetto molto emiliano – non piacciono, per quanto possa sembrare, le contrapposizioni. Lo incuriosiscono i giovani che lo vanno a vedere ai concerti (“spesso succede che non voglia smettere di suonare, portarlo a casa è un’impresa”, dice sua figlia Teresa), ma non ha mai raccontato di provare particolari emozioni quando alzano il pugno come a una manifestazione del Pci berlingueriano e si mostrano in t-shirt rossa con falce e martello.</p><p>Ha scritto e cantato di <hi rend="#b">Carlo Giuliani</hi>, <hi rend="#b">Silvia Baraldini</hi>, <hi rend="#b">Ernesto Che Guevara</hi>, ma non sono queste le canzoni che hanno fatto la sua storia musicale. <ref target="http://www.youtube.com/watch?v=KatNEo8iOBM">E’ vero, c’è La Locomotiva, anno di grazia 1972, </ref>tredici strofe scritte in mezz’ora, quella che </p><p><hi rend="#b">Sergio Staino</hi>descrive come la più bella ballata di sempre, perché c’è “tutto il secolo in sintesi: il mito del progresso, l’anarchia, i fantasmi e le urgenze di un’epoca pulsante”, la storia del fuochista anarchico</p><p><hi rend="#b">Pietro Rigosi</hi>che a 28 anni, il 20 luglio 1893, saltò su una macchina a vapore con l’intenzione di andare a schiantarsi contro un treno di prima e seconda classe, ma finì per saltare lui stesso deviata la sua corsa in un binario morto. E’ la canzone con cui chiude i concerti da diversi anni, ma è ancora la consuetudine a fregarlo. Per quanto la ballata sia davvero un capolavoro di sintesi e attualità, non è dichiaratamente nessuna bandiera. Anche perché Guccini non fa canzoni politiche, sarebbe riduttivo, offensivo e inesatto affermare una cosa del genere. Piuttosto, il maestrone, tocca corde inesplorate.</p><p><hi rend="#b">Canta le nostre miserie quotidiane</hi>. Senza colori, anche se è uomo di sinistra, stupito e deluso da questa sinistra.</p><p>Pare comunque difficile immaginare un giovane cresciuto a bandiere tricolore, il giro di “do” alla <hi rend="#b">Apicella</hi> e le convention di <hi rend="#b">Publitalia</hi>, che canta <hi rend="#i">la bomba proletaria, che illuminava l’aria, la fiaccola dell’anarchia</hi>. Ma lo hanno detto loro, mentre si entusiasmavano ad <hi rend="#b">Atreju </hi>per un discorso di Alfano o un libro di Stefano Zecchi: la nostra colonna sonora? <hi rend="#b">Battisti. E Guccini</hi>.</p><p>Amato dalla destra, apprezzato da una certa Lega basso padana, idolatrato dalla sinistra. Un destino al quale non tiene per niente: neppure un paio di settimane fa, sempre al<hi rend="#i"> fatto.it</hi>, ha detto che se dovesse scegliere un leader della sinistra direbbe <hi rend="#b">Rosy Bindi</hi>, che tutto può sembrare, meno che una rivoluzionaria da manifesto.</p><p>Ma Guccini è così. Non è un caso che a Bologna, dove lo considerano illustre quasi alla pari di <hi rend="#b">Marcello Malpighi </hi>o <hi rend="#b">Guglielmo Marconi</hi>, lo chiamano ancora il maestrone. “Un barone”, dicono gli amici. Capace di divorarsi le vecchie strisce dei Peanuts e<hi rend="#b"> Charlie Brown </hi> con lo stesso metodo con cui studia <hi rend="#b">Jorge Louis Borges.</hi> L’unica persona, Guccini, che può citare a memoria la Divina Commedia come fa <hi rend="#b">Roberto Benigni</hi>. Con un vantaggio: se metti allo stesso tavolo Guccini e Benigni a inventare ottave popolari, metrica formata dai primi sei versi a rima alternata e gli ultimi due a rima baciata, cose da <hi rend="#b">Ludovico Ariosto</hi> o <hi rend="#b">Torquato Tasso</hi>, ne uscirà vincitore sempre Guccini. “Benigni”, racconta il maestrone che dell’attore è amico da una vita, “alla fine scade nel volgare. E non è permesso in una competizione di poesia che si rispetti”.</p><p>Questo è Guccini, capace di curvare le sopracciglia quando parla di storia e della battaglia tra la marineria bolognese e quella veneziana vinta inaspettatamente dalla ciurma di<hi rend="#b"> Porta Lame</hi>, serioso quando spiega il percorso del <hi rend="#b">Limentra</hi> tra gli Appennini, guai a chiamarlo torrente, anche se lo è, entusiasta nel raccontare come si fa a Pavana la conserva di pomodoro. Ma sarcastico e assolutamente disinteressato nel comprendere quanto, come e perché i giovani berlusconiani lo amino. “E’ una cosa involontaria”.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>