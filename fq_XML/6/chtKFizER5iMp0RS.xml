<doc sitename="Il Fatto Quotidiano" title="Sequestro Spinelli, il capo della banda comincia a collaborare - Il Fatto Quotidiano" author="RQuotidiano" date="2012-11-21" url="http://www.ilfattoquotidiano.it/2012/11/21/sequestro-spinelli-degli-albanesi-pronto-a-collaborare-con-procura/421743/" hostname="ilfattoquotidiano.it" description="C’è una novità nell’inchiesta che ha portato all’arresto di sei uomini per il sequestro lampo di Giuseppe Spinelli, stretto collaboratore di Silvio Berlusconi. Con l’interrogatorio di oggi davanti aall’aggiunto Ilda Boccassini e al Paolo Storari, Francesco Leone, considerato dagli inquirenti il ‘capo’ della banda , ha avviato una collaborazione con gli inquirenti. L’interrogatorio, durato mezz’ora, è stato secretato. …" categories="Cronaca" tags="Lodo Mondadori;Sequestro Spinelli;Silvio Berlusconi" fingerprint="afeb36fafa23e03d">
  <main>
    <head rend="h1">Sequestro Spinelli, il capo della banda comincia a collaborare</head>
    <graphic src="https://st.ilfattoquotidiano.it/wp-content/uploads/2012/11/sequestrospinelli_interna-nuova.jpg" alt="Sequestro Spinelli"/>
    <p>C’è una novità nell’inchiesta che ha portato <ref target="http://www.ilfattoquotidiano.it/2012/11/19/sequestro-lampo-a-spinelli-ragioniere-di-berlusconi-35-milioni-per-dossier/418548/">all’arresto di sei uomini per il sequestro lampo di Giuseppe Spinelli, stretto collaboratore di Silvio Berlusconi.</ref> Con l’interrogatorio di oggi davanti aall’aggiunto </p>
    <p><hi rend="#b">Ilda Boccassini</hi>e al Paolo Storari,</p>
    <p><ref target="http://www.ilfattoquotidiano.it/2012/11/19/sequestro-spinelli-dna-incastra-leader-della-banda/419266/">Francesco Leone, considerato dagli inquirenti il ‘capo’ della banda</ref>, ha avviato una</p>
    <p><hi rend="#b">collaborazione</hi>con gli inquirenti. L’interrogatorio, durato mezz’ora, è stato secretato. Quello di oggi tra i pm e Leone è stato solo un contatto preliminare in vista di una futura collaborazione quando il pregiudicato barese, ‘specialista’ di rapine nelle banche, verrà interrogato di nuovo. A Leone i pm hanno chiesto conto anche del</p>
    <p><hi rend="#b">denaro</hi>al centro delle conversazioni con gli altri indagati che,</p>
    <p><ref target="http://www.ilfattoquotidiano.it/2012/11/19/sequestro-spinelli-per-pm-pagato-riscatto-gip-ricostruzione-coerente/419213/">in un’ipotesi dell’accusa, rappresenterebbe il riscatto pagato per porre fine al rapimento</ref>. Stando alla ricostruzione della Procura, Leone sarebbe arrivato intorno alle 2 di notte nell’abitazione dei coniugi Spinelli, ai quali avrebbe chiesto 35 milioni di euro in cambio del materiale sul</p>
    <p><hi rend="#b">Lodo Mondadori</hi>. Gli investigatori della Polizia però allo stato non hanno trovato né questo materiale – sono stati sequestrati documenti pistole giocattolo e banconote fac-simile – né i soldi.</p>
    <p>Degli arrestati interrogati dal gip Paola Di Lorenzo tre si sono avvalsi della facoltà di non rispondere e altrettanti hanno parlato. Hanno scelto la prima opzione i tre italiani, Francesco Leone, che poi appunto ha risposto ai pm nel pomeriggio, <hi rend="#b">Alessio Maier</hi> e Pierluigi Tranquilli; mentre hanno preferito rispondere i tre albanesi, <hi rend="#b">Marjius Anuta</hi> e i fratelli Laurenc e LlirJan Tanko. Il primo in particolare “ha raccontato tutto quello che sa” al gip Paola Di Lorenzo, durante l’interrogatorio di garanzia che si è svolto stamane in carcere. “Il mio assistito – ha spiegato il suo difensore, Maria Pia Licata – sta cercando di collaborare con gli inquirenti per il ruolo marginale che ha”. <ref target="http://www.ilfattoquotidiano.it/2012/11/20/sequestro-spinelli-madre-di-maier-pensavo-avesse-messo-testa-a-posto/420398/">Alessio Maier</ref> infine ha fornito al suo legale, Lorenzo Di Gaetano, “un’altra versione” rispetto a quella prospettata da gip e pm di Milano. Maier si è comunque avvalso della facoltà di non rispondere ed è stato convocato, come Leone, dagli inquirenti per essere interrogato dopodomani. </p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>