<doc sitename="Il Fatto Quotidiano" title="Berlusconi smentisce il ruolo di Volpe Pasini: &quot;Né guru né consigliere&quot; - Il Fatto Quotidiano" author="RQuotidiano" date="2012-07-15" url="http://www.ilfattoquotidiano.it/2012/07/15/berlusconi-smentisce-il-ruolo-di-volpe-pasini-ne-guru-ne-consigliere/294717/" hostname="ilfattoquotidiano.it" description="“Per evitare continue smentite invito il signor Volpe Pasini a non rilasciare dichiarazioni che possano prestarsi ad equivoci sui suoi rapporti con me”. Il Cavaliere non ha gradito le esternazioni al Fatto dell’imprenditore friulano e ha preso carta e penna per diffondere la smentita. “Leggo anche oggi dichiarazioni del signor Volpe Pasini che interpreta il …" categories="Cronaca" tags="Diego Volpe Pasini;PDL;Silvio Berlusconi" fingerprint="d59b5a60908ad83f">
  <main>
    <head rend="h1">Berlusconi smentisce il ruolo di Volpe Pasini: “Né guru né consigliere”</head>
    <p>Il Cavaliere non ha gradito le esternazioni al Fatto dell'imprenditore friulano e ha preso carta e penna per confermare di averlo conosciuto. Per specificare di aver parlato di politica, ma anche per precisare anche che a riguardo, "non ho comunque promesso alcuna collaborazione"</p>
    <graphic src="https://st.ilfattoquotidiano.it/wp-content/uploads/2012/06/silvio-berlusconi-3-interna-nuova.jpg"/>
    <p>“Per evitare continue smentite invito il signor <hi rend="#b">Volpe Pasini</hi> a non rilasciare dichiarazioni che possano prestarsi ad equivoci sui suoi rapporti con me”. Il Cavaliere non ha gradito<ref target="http://www.ilfattoquotidiano.it/2012/07/15/nuovo-guru-di-b-dopo-cene-ora-pdl-costretto-a-candidare-solo-cessi/294388/"> le esternazioni al Fatto dell’imprenditore friulano</ref> e ha preso carta e penna per diffondere la smentita. “Leggo anche oggi dichiarazioni del signor Volpe Pasini che interpreta il mio pensiero ed il progetto politico del</p>
    <p><hi rend="#b">Pdl</hi>. La cosa, già grave in sé, è resa inverosimile dalle qualificazioni attribuite dai giornali al signor Volpe Pasini nel rapporto con me: oggi guru, ieri consulente politico, ieri l’altro mio consigliere”.</p>
    <p>Comunque<hi rend="#b"> Silvio Berlusconi</hi> non smentisce di avere conosciuto Pasini: “Chiarisco una volta per tutte che ho avuto modo di incontrare il signor Volpe Pasini nella sua qualità di amico di <hi rend="#b">Vittorio Sgarbi</hi>“. Il fondatore del Pdl poi non smentisce nemmeno che i colloqui avessero finalità politiche: “Ho incontrato Volpe Pasini quando lo stesso Sgarbi si è fatto accompagnare ad alcune cene a casa mia da lui e altri imprenditori, tutti insieme per illustrarmi un loro progetto politico”. Su quella proposta politica però, assicura l’ex premier, “non ho comunque promesso alcuna collaborazione”. </p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>