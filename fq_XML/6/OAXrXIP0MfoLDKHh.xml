<doc sitename="Il Fatto Quotidiano" title="Malpensa Berlusconi, lunedì le opposizioni in piazza a Milano: la petizione dei giovani dem oltre 130mila firme. Pronto il ricorso al Tar - Il Fatto Quotidiano" author="F Q" date="2024-07-13" url="https://www.ilfattoquotidiano.it/2024/07/13/malpensa-berlusconi-lunedi-le-opposizioni-in-piazza-a-milano-la-petizione-dei-giovani-dem-oltre-130mila-firme-pronto-il-ricorso-al-tar/7622044/" hostname="ilfattoquotidiano.it" description="Dopo le polemiche, il contrattacco: presidio in piazza, raccolta firme e ricorso al Tar" categories="Politica" tags="Aeroporto di Malpensa;Silvio Berlusconi" fingerprint="bd39153c7e06c03d">
  <main>
    <head rend="h1">Malpensa Berlusconi, lunedì le opposizioni in piazza a Milano: la petizione dei giovani dem oltre 130mila firme. Pronto il ricorso al Tar</head>
    <graphic src="https://st.ilfattoquotidiano.it/wp-content/uploads/2024/07/13/malpensa-berlusconi-690x362.jpg"/>
    <p>Un <hi rend="#b">presidio</hi> in piazza Città di Lombardia, sotto il <hi rend="#b">Palazzo della Regione</hi>. Dopo le grandi polemiche, ora le opposizioni si mobilitano contro <ref target="https://www.ilfattoquotidiano.it/2024/07/11/ufficiale-da-oggi-malpensa-diventa-aeroporto-berlusconi/7620125/">la decisione di intitolare l’aeroporto di Malpensa a Silvio Berlusconi</ref>. Alla manifestazione organizzata dai </p>
    <p><hi rend="#b">Giovani democratici</hi>della</p>
    <p><hi rend="#b">Lombardia</hi>ha aderito anche il</p>
    <p><hi rend="#b">M5s</hi>, che ha definito la scelta del ministro</p>
    <p>
      <hi rend="#b">Matteo</hi>
    </p>
    <p><hi rend="#b">Salvini</hi>“da repubblica delle banane”, così come Pd regionale, di Milano e di Varese,</p>
    <p><hi rend="#b">Alleanza Verdi e Sinistra</hi>, Network Giovani M5S, Unione Giovani di Sinistra Lombardia e Giovani Europeisti</p>
    <p><hi rend="#b">Verdi</hi>. In piazza a Milano ci sarà poi la</p>
    <p><hi rend="#b">Cgil</hi>e importanti realtà della società civile, come</p>
    <p><hi rend="#b">i Sentinelli</hi>. Il Partito democratico però si muove anche su altri fronti: sempre</p>
    <p><ref target="https://www.ilfattoquotidiano.it/2024/07/08/aeroporto-di-malpensa-intitolato-a-berlusconi-si-mobilitano-i-giovani-dem-oltre-10mila-firme-in-mezza-giornata/7615317/">i Giovani dem lombardi hanno lanciato una petizione sulla piattaforma</ref>che ha raccolto</p>
    <hi rend="#i">Change.org</hi>
    <p>
      <ref target="https://www.change.org/p/malpensa-%C3%A8-di-tutti-no-all-aeroporto-berlusconi">in pochi giorni. Mentre il Pd, compreso il sindaco Beppe Sala, sta valutando quando e come presentare</ref>
    </p>
    <hi rend="#b">oltre</hi>
    <hi rend="#b">130mila</hi>
    <hi rend="#b">firme</hi>
    <p><hi rend="#b">ricorso al Tar</hi>: è possibile un coinvolgimenti dei Comuni lombardi. “Nella nostra delibera c’è scritto che chiunque può fare ricorso, lo facciano pure”, ha replicato oggi sulle pagine del</p>
    <p>
      <hi rend="#i">Corriere</hi>
    </p>
    <p><hi rend="#b">Pierluigi Di Palma</hi>, presidente dell’Ente nazionale aviazione civile (</p>
    <p><hi rend="#b">Enac</hi>).</p>
    <p><hi rend="#b">Di Palma (Enac): “Stupito dalle polemiche, negli Usa hanno dedicato un aeroporto a Kennedy”</hi><lb/> Per ora non pensa a un passo indietro il presidente dell’Enac Di Palma. Le polemiche “mi hanno <hi rend="#b">stupito</hi> molto, non me le aspettavo. Anche perché in America, ad esempio, a <hi rend="#b">Kennedy</hi> e <hi rend="#b">Reagan</hi> hanno dedicato aeroporti. E anche loro sono <hi rend="#b">figure controverse</hi>“, ha detto in un’intervista al <hi rend="#i">Corriere della Sera</hi>. Il sindaco Sala ha accusato Enac di “mancanza di garbo istituzionale” verso Sea per non avere <hi rend="#b">avvisato</hi> dell’intitolazione. “Ci siamo scambiati dei messaggi su WhatsApp. Ma ricordo che quando si parlava di intitolare al Cav Linate, e Sala si diceva contrario, si è ben guardato dal chiamarmi: eppure la prerogativa delle intitolazioni è di Enac, visto che gli aeroporti sono dello Stato”, ha replicato Di Palma. Il presidente Enac ha ricordato che la sua delibera ha fatto seguito a quella di <hi rend="#b">Regione</hi><hi rend="#b">Lombardia</hi> e che poi il via libera definitivo è arrivato dal <hi rend="#b">ministro</hi><hi rend="#b">Salvini</hi>. L’operazione “Malpensa Berlusconi” porta infatti la firma del leader della Lega: <ref target="https://www.ilfattoquotidiano.it/in-edicola/articoli/2024/07/13/i-dubbi-di-marina-su-tajani-e-lui-tace-sullaeroporto/7621894/">il suo collega Antonio Tajani, segretario di Forza Italia, da giorni è in imbarazzo e svia l’argomento</ref>.</p>
    <p><hi rend="#b">Le contromisure delle opposizioni: dalla piazza al ricorso in tribunale</hi><lb/> Se nella maggioranza la fuga in avanti di Salvini ha creato qualche <hi rend="#b">malumore</hi>, l’opposizioni di sinistra invece è <hi rend="#b">compatta</hi> e punta a <hi rend="#b">revocare</hi> l’intitolazione. “Stiamo studiando la forma di un ricorso”, ha annunciato il capogruppo del Pd lombardo <hi rend="#b">Piefrancesco</hi><hi rend="#b">Majorino</hi>. Che ha spiegato: “Riteniamo sbagliata l’intitolazione a Berlusconi, nome divisivo”, specie perché “l’aeroporto è luogo di tutti ed è una porta aperta al mondo. Ora c’è una bella <hi rend="#b">parte di mondo</hi> che ci sta<hi rend="#b"> ridendo dietro…</hi>“. Un concetto sottolineato anche da <hi rend="#b">Marco</hi><hi rend="#b">Grimaldi</hi>, vicepresidente di Avs alla Camera: “Pensiamo che il Paese non si meriti di diventare una <hi rend="#b">barzelletta</hi><hi rend="#b">squallida</hi> come il Bunga Bunga”. “Con Salvini le barzellette diventano realtà – ha commentato il vicecapogruppo M5s alla Camera, <hi rend="#b">Agostino</hi><hi rend="#b">Santillo</hi> – già ci deridono all’estero, ma ora in tanti si aspettano l’aggiornamento dei servizi al<hi rend="#b"> Gate B</hi>. Col governo Meloni ne vedremo delle belle”.</p>
    <p>Ora però c’è da tradurre le polemiche in atti concreti. Il primo atto è il presidio, poi ci sarà il ricorso al Tar. Già nel fine settimana, scrive il <hi rend="#i">Corriere</hi>, i vertici del Pd lombardo incontreranno alcuni avvocati per definire le tappe della battaglia. Un atto che è stato invocato anche dalla Filt Cgil nazionale: “I soggetti titolati facciano ricorso”. Secondo la Federazione dei Trasporti della Cgil: “l’ordinanza è senza dubbio una <hi rend="#b">forzatura</hi> che tra l’altro non tiene conto dei <hi rend="#b">diversi</hi><hi rend="#b">appelli</hi> come il nostro, lanciato unitariamente a <hi rend="#b">Cgil Milano</hi> e <hi rend="#b">Cgil</hi><hi rend="#b">Lombardia</hi>, di intitolare l’aeroporto a <hi rend="#b">Carla Fracci</hi>. La nostra petizione ha raggiunto in pochi giorni un numero ragguardevole di firme anche di personalità autorevoli”. “Invitiamo – afferma la Filt Cgil – Governo e il Ministero dei Trasporti a fare un <hi rend="#b">passo</hi><hi rend="#b">indietro</hi> rispetto a questa decisione divisiva”. L’altra raccolta firme, quella dei giovani dem, vola intanto verso quota 150mila.</p>
    <p><hi rend="#b">Il post del sindaco Sala che si rivolge a Marina Berlusconi</hi><lb/> E al lavoro ci sarebbe pure <hi rend="#b">Beppe</hi><hi rend="#b">Sala</hi>, <ref target="https://www.ilfattoquotidiano.it/2024/07/09/sala-malpensa-intitolato-a-berlusconi-non-e-stata-nemmeno-consultata-la-societa-stiamo-vivendo-tempi-barbari/7616979/">tra i primi a commentare duramente la scelta dell’Enac e di Salvini</ref>. Intanto il sindaco di Milano è intervenuto nuovamente con un post sui social, rivolto direttamente a <hi rend="#b">Marina</hi><hi rend="#b">Berlusconi</hi>: “Cara Marina, la reputo da sempre una <hi rend="#b">persona intelligente</hi> e le sue recenti dichiarazioni me ne hanno dato conferma – scrive – Lei ha vissuto sulla sua pelle quanto suo padre sia stato <hi rend="#b">amato</hi> e <hi rend="#b">odiato</hi>. Ma non era meglio aspettare, far sì che gli animi si distendessero,<hi rend="#b"> far leggere alla storia</hi> la vicenda di suo padre con più <hi rend="#b">tranquillità</hi>? Perché dobbiamo tornare così presto a <hi rend="#b">schierarci</hi>, viste le modalità con cui questa decisione è stata presa?”. Poi Sala aggiunge: “Anche il più disattento cittadino capirebbe che l’intitolazione di Malpensa a Berlusconi è un atto <hi rend="#b">puramente</hi><hi rend="#b">politico</hi>“. “Ora abbiamo conferma che questo atto è un’iniziativa del presidente di Enac, un <hi rend="#b">ente tecnico</hi> che di <hi rend="#b">politico</hi> non dovrebbe avere niente – prosegue il sindaco. Che spiega come continuerà “a sollevare la questione, educatamente e senza mancare di rispetto a nessuno”, perché “é mio dovere farlo. Come certamente é mio dovere occuparmi di tutte le altre cose che riguardano Milano”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>