<doc sitename="Il Fatto Quotidiano" title="Caso Ruby, Consulta ammette il conflitto di attribuzione - Il Fatto Quotidiano" author="RQuotidiano" date="2011-07-06" url="http://www.ilfattoquotidiano.it/2011/07/06/caso-ruby-consulta-ammette-il-conflitto-di-attribuzione/143436/" hostname="ilfattoquotidiano.it" description="La Corte Costituzionale ha dichiarato ammissibile il conflitto di attribuzioni sollevato dalla Camera nei confronti della procura e del gip di Milano che, rispettivamente, hanno indagato e rinviato a giudizio immediato il premier Silvio Berlusconi con le accuse di concussione e di prostituzione minorile nell’ambito del caso Ruby. “Nell’odierna camera di consiglio – è scritto …" categories="Giustizia" tags="Conflitto di Attribuzione;Consulta;Ruby;Silvio Berlusconi" fingerprint="bfd954b0692ea81d">
  <main>
    <head rend="h1">Caso Ruby, Consulta ammette <lb/> il conflitto di attribuzione</head>
    <p><ref target="http://www.ilfattoquotidiano.it/wp-content/uploads/2011/04/small_110127-171206_mi141110cro_0011.jpg"/>La Corte Costituzionale ha dichiarato ammissibile il conflitto di attribuzioni sollevato dalla Camera nei confronti della procura e del gip di Milano che, rispettivamente, hanno indagato e rinviato a giudizio immediato il premier <graphic src="http://www.ilfattoquotidiano.it/wp-content/uploads/2011/04/small_110127-171206_mi141110cro_0011.jpg" title="Ruby interna"/></p>
    <p><hi rend="#b">Silvio Berlusconi</hi>con le accuse di concussione e di prostituzione minorile nell’ambito del</p>
    <p><hi rend="#b">caso Ruby</hi>.</p>
    <p>“Nell’odierna camera di consiglio – è scritto nella nota ufficiale della Consulta – la Corte ha dichiarato ammissibile il conflitto di attribuzioni tra poteri dello Stato sollevato dalla Camera dei deputati nei confronti della Procura della Repubblica presso il Tribunale di Milano e del Gip presso lo stesso Tribunale, a seguito della richiesta di giudizio immediato da parte della Procura e del decreto di giudizio immediato emesso dal Gip nei confronti del Presidente del Consiglio, membro della Camera dei deputati”.</p>
    <p>La decisione di oggi è solo un preliminare via libera: il conflitto sarà deciso nel merito tra qualche mese. Non prima del prossimo inverno, dunque, si saprà se la Consulta accoglierà o meno la richiesta votata a maggioranza dell’aula Montecitorio di annullare tutti gli atti di indagine sul caso Ruby e il decreto di giudizio immediato del premier.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>