<doc sitename="Il Fatto Quotidiano" title="A Servizio Pubblico &quot;Piovono grilli&quot;: il M5S in Sicilia e le primarie di Pd e Pdl - Il Fatto Quotidiano" author="RQuotidiano" date="2012-11-01" url="http://www.ilfattoquotidiano.it/2012/11/01/piovono-grilli-a-servizio-pubblico-m5s-in-sicilia-e-primarie-di-pd-e-pdl/400682/" hostname="ilfattoquotidiano.it" description="Berlusconi che dopo la condanna di primo grado rilancia le primarie, poi le elezioni siciliane con il 52% di astenuti e il Movimento 5 Stelle primo partito dell’isola. E’ una settimana densa di avvenimenti politici quella che stasera sarà al centro di “Piovono grilli”, la nuova puntata di Servizio Pubblico. Ospiti in studio il sindaco di Napoli, …" categories="Media" tags="Daniela Santanchè;Luigi De Magistris;Paolo Mieli;Regione Sicilia;Rosario Crocetta;Servizio Pubblico;Sicilia;Silvio Berlusconi" fingerprint="e4ae74a69b4bc0f8">
  <main>
    <head rend="h1">A Servizio Pubblico “Piovono grilli”: il M5S in Sicilia e le primarie di Pd e Pdl</head>
    <graphic src="https://st.ilfattoquotidiano.it/wp-content/uploads/2012/10/servizio-santoro-interna-nuova.jpg" alt="Servizio Pubblico"/>
    <p><hi rend="#b">Berlusconi</hi> che <ref target="http://www.ilfattoquotidiano.it/2012/10/27/berlusconi-conferenza-stampa-diretta/395689/">dopo la condanna di primo grado rilancia le primarie</ref>, poi le </p>
    <p><ref target="http://www.ilfattoquotidiano.it/2012/10/29/elezioni-sicilia-solo-47-al-voto-astensione-record-e-primo-partito/396226/">elezioni siciliane con il 52% di astenuti</ref>e il</p>
    <p><hi rend="#b">Movimento 5 Stelle</hi>primo partito dell’isola. E’ una settimana densa di avvenimenti politici quella che stasera sarà al centro di “</p>
    <p><hi rend="#b">Piovono grilli</hi>”, la nuova puntata di</p>
    <p><hi rend="#b">Servizio Pubblico</hi>. Ospiti in studio il sindaco di Napoli,</p>
    <p><hi rend="#b">Luigi De Magistris</hi>,</p>
    <p><hi rend="#b">Daniela Santanché</hi>(Pdl),</p>
    <p><hi rend="#b">Rosario Crocetta</hi>, neoeletto a Palazzo d’Orleans, e</p>
    <p><hi rend="#b">Paolo Mieli</hi>, presidente</p>
    <p><hi rend="#i">RCS Libri</hi>.</p>
    <p>Dopo lo sbarco in <hi rend="#b">Sicilia</hi> e il successo alle regionali, <hi rend="#b">Beppe Grillo</hi> annuncia l’inizio della marcia per arrivare in <hi rend="#b">Parlamento</hi>, mentre a destra e a sinistra le classi dirigenti fanno i conti con i sentimenti anticasta degli italiani. L’<hi rend="#b">astensionismo</hi> sopra il 50%, il MoVimento 5 Stelle di Grillo primo partito, <hi rend="#b">Pd</hi> e <hi rend="#b">Pdl</hi> che perdono centinaia di migliaia di voti con il Partito democratico (alleato con l’<hi rend="#b">Udc</hi>) che riesce comunque a conquistare la <ref target="http://www.ilfattoquotidiano.it/2012/10/30/sicilia-m5s-crocetta-valuteremo-qui-15-a-roma-avremo-30/398061/">presidenza della Regione con Rosario Crocetta</ref>: le elezioni siciliane segnano l’inizio di un cambiamento politico radicale nazionale o soltanto l’ennesimo rifiuto di una politica spendacciona e inconcludente? Sta cambiando qualcosa negli italiani? Tra le primarie del Pd e il “lascio, anzi no” di </p>
    <p><hi rend="#b">Silvio Berlusconi</hi>, il Paese si avvicina alla scadenza elettorale di aprile 2013, dopo un anno di cura dei tecnici.</p>
    <p>Ne discuteranno insieme gli ospiti presenti in studio e nel corso della trasmissione, come nella <ref target="http://www.ilfattoquotidiano.it/2012/10/25/servizio-pubblico-ladri-di-stato-santoro-riparte-dagli-scandali-della-politica/393337/">prima puntata, gli spettatori potranno interagire</ref> sui temi del dibattito <ref target="http://www.ilfattoquotidiano.it/2012/10/23/servizio-pubblico-come-provare-democrazia-liquida-con-liquid-feedback/391248/">attraverso </ref><hi rend="#b"> Liquid Feedback</hi>. </p>
    <p><hi rend="#i">Servizio Pubblico</hi>andrà in onda questa sera su La7 alle ore 21.10. Sarà possibile seguirlo in</p>
    <p><ref target="http://tv.ilfattoquotidiano.it/servizio-pubblico-la-diretta-streaming/">diretta streaming su ilfattoquotidiano.it/servizio-pubblico</ref>su serviziopubblico.it, sulla piattaforma Web de La7, Youtube e in diretta su</p>
    <p>
      <hi rend="#b">Radio Radicale.</hi>
    </p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>