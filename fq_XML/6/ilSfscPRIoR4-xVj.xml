<doc sitename="Il Fatto Quotidiano" title="Corruzione, a giudizio leader dei Responsabili che ospita a Ferrara Berlusconi e Alfano - Il Fatto Quotidiano" author="Marco Zavagli" date="2011-05-24" url="http://www.ilfattoquotidiano.it/2011/05/24/corruzione-a-giudizio-leader-dei-responsabili-che-ospita-a-ferrara-berlusconi-e-alfano/113480/" hostname="ilfattoquotidiano.it" description="È accusato di aver agevolato una praticata edilizia per intascarsi la classica mazzetta. Il gup Monica Bighetti ha Simone rinviato a giudizio per" categories="Emilia Romagna" tags="Angelino Alfano;Consiglieri Comunali;Corruzione;Favoreggiamento;Ferrara;Gup;Ministero della Giustizia;Ministro dell’Agricoltura;Silvano Moffa;Silvio Berlusconi" fingerprint="9e7a7265e10ad9ef">
  <main>
    <head rend="h1">Corruzione, a giudizio leader dei Responsabili che ospita a Ferrara Berlusconi e Alfano</head>
    <p><ref target="http://www.ilfattoquotidiano.it/wp-content/uploads/2011/05/berluscaer.jpg"/>È accusato di aver agevolato una praticata edilizia per intascarsi la classica mazzetta. Il gup<graphic src="http://www.ilfattoquotidiano.it/wp-content/uploads/2011/05/berluscaer.jpg" title="berluscaer"/></p>
    <p><hi rend="#b">Monica Bighetti</hi>ha</p>
    <p><hi rend="#b">rinviato a giudizio per corruzione Simone Lodi</hi>, consigliere di opposizione del Comune di</p>
    <p><hi rend="#b">Ferrara</hi>. Per Lodi non si tratta di un fulmine a ciel sereno. “</p>
    <p><hi rend="#b">Me lo aspettavo</hi>”, confida ai cronisti dall’alto dei suoi “</p>
    <p><hi rend="#b">sette anni di persecuzioni giudiziarie</hi>”. Iniziate con minacce e pallottole a domicilio, proseguite con un’inchiesta a</p>
    <p><hi rend="#b">Palmi, in Calabria</hi>, che lo vedeva coinvolto per</p>
    <p><hi rend="#b">favoreggiamento</hi>in un processo per il crac di un’azienda edile e culminate nelle ultime indagini per le quali nel febbraio 2010 la pm Patrizia Castaldini</p>
    <p><hi rend="#b">aveva addirittura chiesto l’arresto</hi>(negato però anche dal tribunale del riesame).</p>
    <p>Lodi, il più votato in consiglio alle ultime comunali (per lui <hi rend="#b">oltre 900 preferenze</hi>), milita attualmente nel Gruppo Misto, dopo aver traslocato da <hi rend="#b">Alleanza nazionale nel Pdl</hi>, partito lasciato per i <hi rend="#b">finiani</hi>. Il suo ultimo salto lo vede schierato ora con <hi rend="#b">Azione Popolare</hi>, movimento politico che fa riferimento a <hi rend="#b">Silvano Moffa</hi>, deputato di Iniziativa Responsabile (quella dell’ultima sfornata di sottosegretari).</p>
    <p>E la notizia di oggi rischia di guastare proprio la festa dei Responsabili che Lodi ha organizzato a <hi rend="#b">San Bartolomeo, nella periferia sud di Ferrara</hi>. La kermesse politica comincerà giovedì mattina, con l’arrivo del<hi rend="#b"> ministro dell’Agricoltura Saverio Romano</hi> e proseguirà venerdì con il <hi rend="#b">ministro Alfano</hi> che parlerà di “Riforma della giustizia” e terminerà con un coupe de theatre degno dei migliori tg nazionali: il premier <hi rend="#b">Berlusconi</hi> interverrà sabato in collegamento video per la giornata conclusiva.</p>
    <p>Tornando alla giustizia, quella dei tribunali, secondo la procura estense il consigliere avrebbe agevolato nel 2008 una pratica edilizia dietro la promessa di denaro. <hi rend="#b">Si parla di 4000 euro</hi>. L’atto passò il vaglio del consiglio comunale mentre lui era assente. Lodi si sarebbe però dato da fare per farla passare in sede di commissione edilizia.</p>
    <p>“In dibattimento avrò la possibilità di provare la mia innocenza: nessuna intercettazione e nessuno dei testimoni ascoltati parla di passaggio di soldi”, reagisce l’imputato, che comparirà davanti al giudice il 12 ottobre. E, a proposito di imputazioni, tutto è nato da una denuncia sporta ai carabinieri. Il grande accusatore? <hi rend="#b">Suo fratello</hi>. Che probabilmente non era tra i 900 che avevano messo il suo nome sulla scheda elettorale.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>