<doc sitename="Il Fatto Quotidiano" title="Villa Certosa, la forestale blocca i lavori per il nuovo frutteto di Berlusconi - Il Fatto Quotidiano" author="RQuotidiano" date="2012-03-31" url="http://www.ilfattoquotidiano.it/2012/03/31/villa-certosa-forestale-blocca-lavori-nuovo-frutteto-berlusconi/201437/" hostname="ilfattoquotidiano.it" description="Giardinieri al lavoro nel parco di Villa Certosa, residenza estiva di Silvio Berlusconi, ma i lavori non potranno esser conclusi entro il ponte Pasquale. Ieri gli uomini della Forestale dell’Ispettorato di Tempio Pausania hanno bloccato i lavori per mancanza di due autorizzazioni, una per il movimento terra che avrebbe consentito lo sbancamento in atto, l’altro …" categories="Cronaca" tags="Mercato Immobiliare;Silvio Berlusconi;Tempio Pausania;Villa Certosa" fingerprint="da9956faa583613d">
  <main>
    <head rend="h1">Villa Certosa, la forestale blocca i lavori per il nuovo frutteto di Berlusconi</head>
    <p><ref target="http://www.ilfattoquotidiano.it/wp-content/uploads/2010/12/villa_certosa.jpg"/>Giardinieri al lavoro nel parco di Villa Certosa, residenza estiva di <graphic src="http://www.ilfattoquotidiano.it/wp-content/uploads/2010/12/villa_certosa.jpg" title="villa_certosa"/></p>
    <p><hi rend="#b">Silvio Berlusconi</hi>, ma i lavori non potranno esser conclusi entro il ponte Pasquale. Ieri gli uomini della Forestale dell’Ispettorato di</p>
    <p><hi rend="#b">Tempio Pausania</hi>hanno bloccato i lavori per mancanza di due autorizzazioni, una per il movimento terra che avrebbe consentito lo sbancamento in atto, l’altro della tutela del Paesaggio visto che l’area interessata all’intervento è sottoposta a rispetto idrogeologico. Come riportato oggi dal quotidiano</p>
    <p><hi rend="#i">La Nuova Sardegna</hi>, lo sbancamento sulla collina di Punta Lada, a Porto Rotondo, con il decespugliamento della macchia mediterranea non è passato inosservato e così i forestali di Tempio si sono presentati a Villa Certosa e hanno effettuato un lungo sopralluogo nella parte alta della proprietà dell’ex premier.</p>
    <p>Le ruspe e alcuni giardinieri nei giorni scorsi hanno dissodato e preparato quei terreni incolti per l’impianto di un nuovo frutteto. L’area individuata dai tecnici rientra tra quelle sottoposte a vincolo paesaggistico e ambientale, richiesta di disboscamento per circa duemila metri quadrati predisposta e spedita dalla <hi rend="#b">Idra Immobiliare</hi>. Tutto in regola, tranne il nulla osta per dare il via libera ai lavori. Una autorizzazione che, allo stato attuale, mancherebbe perchè l’iter burocratico non è ancora stato completato. Da qui la segnalazione al Corpo di Vigilanza ambientale che dopo l’ispezione di ieri ha stilato un verbale finito sul tavolo dei dirigenti degli uffici regionali.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>