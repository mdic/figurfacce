<doc sitename="Il Fatto Quotidiano" title="Governo, si tratta sui ministri: Meloni pronta a &quot;cedere&quot; i dicasteri di peso a Lega e Fi. Per la Giustizia in pole Sisto, l'avvocato di Berlusconi - Il Fatto Quotidiano" author="F Q" date="2022-10-12" url="https://www.ilfattoquotidiano.it/2022/10/12/governo-si-tratta-sui-ministri-meloni-pronta-a-cedere-i-dicasteri-di-peso-a-lega-e-fi-per-la-giustizia-ce-sisto-lavvocato-di-berlusconi/6836560/" hostname="ilfattoquotidiano.it" description="Forza Italia opziona via Arenula con Sisto e Casellati e insiste per una poltrona da ministra a Licia Ronzulli" categories="Politica" tags="Forza Italia;Francesco Paolo Sisto;Giancarlo Giorgetti;Giorgia Meloni;Lega;Maria Elisabetta Alberti Casellati;Matteo Salvini;Silvio Berlusconi" fingerprint="eff5ba5c799de53d">
  <main>
    <head rend="h1">Governo, si tratta sui ministri: Meloni pronta a “cedere” i dicasteri di peso a Lega e Fi. Per la Giustizia in pole Sisto, l’avvocato di Berlusconi</head>
    <graphic src="https://st.ilfattoquotidiano.it/wp-content/uploads/2022/10/12/ipiccy_image-8-690x362.jpg"/>
    <p>Un tecnico agli <hi rend="#b">Interni</hi> (e forse anche agli Esteri), un leghista (ma non salviniano) all’<hi rend="#b">Economia</hi>, un leghista salviniano (anzi, proprio Salvini) allo <hi rend="#b">Sviluppo economico</hi>, un forzista alla <hi rend="#b">Giustizia</hi>. La ridda dei nomi quotati dai retroscena disegna un quadro in cui <hi rend="#b">Giorgia Meloni</hi> concederebbe molte, moltissime caselle di peso del governo ai partiti alleati. E non terrebbe per <hi rend="#b">Fratelli d’Italia</hi> (o almeno non direttamente) alcun dicastero di prima fascia, a condizione che l’indirizzo politico del governo – affidato a lei in quanto presidente del Consiglio – non venga messo in discussione da <hi rend="#b">Lega</hi> e <hi rend="#b">Forza Italia</hi>. In questo senso la maggiore novità delle ultime ore è l’ipotesi che il nuovo ministro dell’Economia non sia un tecnico d’area (finora, d’altra parte, Meloni ha ricevuto soltanto dei “no”) ma un politico a tutti gli effetti, <hi rend="#b">Giancarlo Giorgetti</hi>, leghista <hi rend="#i">sui generis </hi>vicinissimo al premier uscente Mario Draghi e simbolo dell’ala “istituzionale” del partito. Una soluzione che da un lato salva le apparenze – al Carroccio andrebbe il ministero più importante di tutti – ma dall’altro suona come una sfida a Salvini, che con Giorgetti ha ben poco da spartire e in questo modo si troverebbe costretto a rinunciare a una poltrona importante per uno dei suoi.</p>
    <p>Dal canto proprio, il segretario leghista ha rinunciato da tempo al sogno di tornare al Viminale e sembra suggerire di poter essere lui a prendere il posto di Giorgetti allo Sviluppo economico: all’Italia “serve anche il <hi rend="#b">nucleare</hi>, e conto di riuscire ad essere al governo in una posizione che mi permetta di <hi rend="#b">riportare l’Italia nel futuro</hi>, perché il nucleare significa energia pulita, sicura e bollette della luce meno care”, ha detto in diretta su TikTok. Ma siccome non può accontentarsi di un ruolo meno importante di quello del suo rivale interno, è quasi scontato che avrà anche l’incarico di <hi rend="#b">vicepremier</hi>. E agli Interni? Il profilo più accreditato è quello di un tecnico, il prefetto di Roma <hi rend="#b">Matteo Piantedosi</hi>, nome graditissimo a Salvini, di cui è stato capo di gabinetto. Se però il Carroccio la spuntasse per uno dei suoi si tratterebbe di <hi rend="#b">Giulia Bongiorno</hi>, già ministra della Pubblica amministrazione nel primo governo Conte. Oltre al Mise, <ref target="https://www.ilfattoquotidiano.it/live-post/2022/10/04/governo-diretta-fonti-il-carroccio-punta-a-quattro-ministeri-leader-fdi-vede-cingolani/6827101/">i posti “opzionati” dalla Lega nel Consiglio federale di inzio ottobre erano l’ Agricoltura, le Riforme e le Infrastrutture</ref>. Ma poi si è aggiunta </p>
    <p><ref target="https://www.ilfattoquotidiano.it/2022/10/07/salvini-ai-militanti-chiedero-per-la-lega-il-ministero-per-la-famiglia-e-la-natalita-laudio-registrato-dai-cronisti/6831364/">l’opa sul ministero della</ref>(a cui si vorrebbe aggiungere il riferimento alla “Natalità”) e da ultimo Salvini ha fatto capire che punta a fare proprio anche il dicastero dell’</p>
    <hi rend="#b">Famiglia</hi>
    <p><hi rend="#b">Università</hi>e della</p>
    <p><hi rend="#b">Ricerca</hi>(“Per riaprire le porte degli atenei al merito”).</p>
    <p>Poi ci sono le pretese di Forza Italia. <ref target="https://www.ilfattoquotidiano.it/in-edicola/articoli/2022/10/12/ruby-ter-b-vuole-la-giustizia-per-spazzare-via-la-severino/6835916/">La più importante è senza dubbio il ministero della Giustizia</ref>, su cui Silvio Berlusconi sogna di rimettere le mani dal 2011 e probabilmente verrà accontentato. I nomi in pole sono due: la presidente del Senato uscente, </p>
    <p><hi rend="#b">Maria Elisabetta Alberti Casellati</hi>, e l’attuale sottosegretario alla Giustizia</p>
    <p><hi rend="#b">Francesco Paolo Sisto</hi>. Entrambi avvocati, entrambi berlusconiani di ferro: Sisto, da penalista, ha rappresentato l’ex premier anche nelle udienze del primo processo Ruby. A favore di Casellati giocano gli equilibri interni al partito: difficile non darle un’altra poltrona di rilievo, dopo il più alto scranno di palazzo Madama. Ma paradossalmente Sisto è considerato il nome più “</p>
    <p><hi rend="#b">istituzionale</hi>” tra i due, per le sue doti di mediazione, l’esperienza in politica giudiziaria e la discreta stima di cui gode anche tra i magistrati. Lo scoglio maggiore per il partito azzurro, come noto, è invece rappresentato dall’</p>
    <p>
      <hi rend="#i">affaire</hi>
    </p>
    <p><hi rend="#b">Licia Ronzulli</hi>, la fedelissima che Berlusconi vuole categoricamente in un ministero di peso, ma a cui Meloni si rifiuta di affidare la</p>
    <p><hi rend="#b">Salute</hi>: il bivio è tra l’</p>
    <p><hi rend="#b">Istruzione</hi>(in alternativa ad Anna Maria Bernini) e il</p>
    <p><hi rend="#b">Turismo</hi>. A Fi potrebbero andare anche gli Esteri con il coordinatore</p>
    <p><hi rend="#b">Antonio Tajani</hi>(forte dell’esperienza da presidente dell’Eurocamera): in alternativa la Farnesina sarebbe destinata a un altro tecnico d’area, l’ambasciatore</p>
    <p><hi rend="#b">Giulio Terzi di Sant’Agata</hi>, che ha già ricoperto lo stesso incarico nel governo Monti.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>