<doc sitename="Il Fatto Quotidiano" title="Veneto, l'assalto di FdI alle roccaforti della Lega. E nel Carroccio i salviniani azzerano i fedelissimi di Zaia - Il Fatto Quotidiano" author="Giuseppe Pietrobelli" date="2022-08-23" url="https://www.ilfattoquotidiano.it/2022/08/23/veneto-lassalto-di-fdi-alle-roccaforti-della-lega-e-nel-carroccio-i-salviniani-azzerano-i-fedelissimi-di-zaia/6771924/" hostname="ilfattoquotidiano.it" description="Da una parte lo scontro, sotterraneo, fra Matteo Salvini e Luca Zaia, vinto dal segretario della Lega, che si è accaparrato praticamente tutti i candidati. Dall’altra l’assalto alle roccaforti leghiste da parte dei Fratelli d’Italia che, nonostante la batosta di Verona, dove l’uscente Federico Sboarina è stato clamorosamente sconfitto da Damiano Tommasi del centrosinistra, vogliono …" categories="Elezioni politiche 2022" tags="Centrodestra;Flavio Tosi;Forza Italia;Fratelli dItalia;Giorgia Meloni;Lega;Lorenzo Fontana;Luca Zaia;Matteo Salvini;Silvio Berlusconi;Veneto" fingerprint="7fe58258e9b32125">
  <main>
    <head rend="h1">Veneto, l’assalto di FdI alle roccaforti della Lega. E nel Carroccio i salviniani azzerano i fedelissimi di Zaia</head>
    <graphic src="https://st.ilfattoquotidiano.it/wp-content/uploads/2022/08/23/10203206_large-1-690x362.jpg"/>
    <p>Da una parte lo scontro, sotterraneo, fra <hi rend="#b">Matteo Salvini</hi> e <hi rend="#b">Luca Zaia</hi>, vinto dal segretario della <hi rend="#b">Lega</hi>, che si è accaparrato praticamente tutti i <hi rend="#b">candidati</hi>. Dall’altra l’assalto alle roccaforti leghiste da parte dei <hi rend="#b">Fratelli d’Italia</hi> che, nonostante la batosta di <hi rend="#b">Verona</hi>, dove l’uscente <ref target="https://www.ilfattoquotidiano.it/2022/06/27/verona-storica-vittoria-di-tommasi-espugnata-la-roccaforte-della-destra-dietro-la-sconfitta-di-sboarina-lharakiri-di-lega-fdi-e-forza-italia/6640961/"> Federico Sboarina è stato clamorosamente sconfitto da Damiano Tommasi del centrosinistra</ref>, vogliono confermare la crescita, che in molte realtà potrebbe portarli a </p>
    <p><hi rend="#b">insidiare il primato del Carroccio</hi>. Infine, il tentativo di</p>
    <p><hi rend="#b">Forza Italia</hi>di continuare ad esistere, aggrappandosi a</p>
    <p><hi rend="#b">Flavio Tosi</hi>, l’ex sindaco di Verona che ha preso la tessera solo qualche mese fa. La presentazione delle liste in</p>
    <p><hi rend="#b">Veneto</hi>e</p>
    <p><hi rend="#b">Friuli</hi>riserva soprattutto questi tre scenari per il centrodestra.</p>
    <p><hi rend="#b">La situazione nella Lega –</hi> Luca Zaia ha sempre detto che lui di liste non si occupa. Eppure il pugno di ferro di Salvini è stato calato, visto che il solo trevigiano <hi rend="#b">Gianagelo Bof</hi> può dirsi un referente fidato del governatore. Tutti gli altri sono espressione del controllo del segretario sul partito, attraverso il commissario regionale <hi rend="#b">Alberto Stefani</hi>, il presidente della Liga Veneta <hi rend="#b">Massimo Bitonci</hi> e il vicesegretario federale <hi rend="#b">Lorenzo Fontana</hi>. La Lega era alle prese con un <hi rend="#b">problema di dimagrimento</hi>, visto che i parlamentari uscenti sono <hi rend="#b">32</hi>. La concorrenza con Fratelli d’Italia l’ha già costretta a dolorose rinunce nei <hi rend="#b">seggi uninominali</hi>, che sono praticamente <hi rend="#b">sicuri</hi> per il centrodestra. Tantissimi gli <hi rend="#b">uscenti rimasti fuori</hi> o finiti<hi rend="#b"> in fondo alla lista</hi>, ed è addirittura arrivato un <hi rend="#b">“paracadutato”</hi>, il biologo marino <hi rend="#b">Lorenzo Viviani</hi> di La Spezia, capo dipartimento pesca federale. Inoltre, in <hi rend="#b">deroga</hi> alla linea di non impiegare chi ha già un incarico, sarà in lista l’europarlamentare <hi rend="#b">Mara Bizzotto</hi>. Oltre a Bitonci, Fontana e Stefani, avrà un posto di rilievo il ministro <hi rend="#b">Erika Stefani</hi>.</p>
    <p><hi rend="#b">Le reazioni – </hi>Che non tutto sia filato liscio lo dimostra la dichiarazione di <hi rend="#b">Gianpaolo Vallardi</hi>, presidente della commissione Agricoltura al Senato: “Oggi, dopo 28 anni di militanza leghista, ho <hi rend="#b">appreso dalla televisione</hi> che <hi rend="#b">non sarò ricandidato</hi>”. Il galateo non contraddistingue la segreteria di <hi rend="#b">via Bellerio</hi>. Inoltre è stata penalizzata l’uscente<hi rend="#b"> Angela Colmellere</hi>, parlamentare della Marca trevigiana, nonché moglie dell’assessore regionale <hi rend="#b">Gianpaolo Bottacin</hi>, uno dei fedelissimi di Zaia. Parte al terzo posto (su quattro) nella lista del collegio plurinominale Veneto 1, del Senato. Una corsa in salita. I mugugni però restano sotto la superficie, nessuna polemica ufficiale e nemmeno dichiarazioni da parte di Zaia. Il governatore si è limitato a dire: “Ho preso visione delle liste solo la sera della presentazione. Le analisi, le valutazioni, i bilanci li faremo <hi rend="#b">dopo il 25 settembre</hi>. Non c’è motivo per alimentare la <hi rend="#b">polemica</hi>”. Rimane quindi fedele alla sua linea di non andare allo <hi rend="#b">scontro diretto</hi> con Salvini, tantomeno in campagna elettorale. Però ha dovuto ammettere: “E’ vero, il direttorio veneto di cui faccio parte non è stato coinvolto nelle decisioni”. Tutto è avvenuto a Milano, da dove Salvini non ha evidentemente interpellato Zaia, ma soltanto i suoi referenti veneti più fedeli.</p>
    <p><hi rend="#b">Il fronte FdI –</hi> Il secondo fronte è costituito dalle velleità di Fratelli d’Italia di scalzare la Lega anche in Veneto. Senza il traino personale di Zaia, il Carroccio ha dimostrato di essere<hi rend="#b"> in affanno</hi>. Così a giugno è stato superato dagli alleati di centrodestra in una <hi rend="#b">decina di Comuni</hi> su 15, in particolare a <hi rend="#b">Padova</hi> e <hi rend="#b">Verona</hi>. Per questo la <hi rend="#b">Meloni</hi> ha messo in campo una squadra con molte velleità, ma anche con <hi rend="#b">parecchi paracadutati</hi>. Va in questo senso la scelta di presentare l’ex magistrato trevigiano <hi rend="#b">Carlo Nordio</hi>, in odore di diventare <hi rend="#b">ministro della giustizia</hi>. Salvini ha già fatto sapere che egli preferisce l’avvocatessa e senatrice uscente <hi rend="#b">Giulia Bongiorno</hi>, marcando così le differenze con l’alleata scomoda che si prepara a portare il suo partito al primo posto, con conseguenze inevitabili sulla premiership. Non dimentichiamo che la lista leghista porta sempre l’intestazione ormai obsoleta “Lega Salvini premier”, che alla luce dei sondaggi dovrebbe essere corretta in “Lega Salvini vice-premier”. Nessuna polemica sui paracadutati di Fratelli d’Italia, che si affida ai sempreverdi <hi rend="#b">Adolfo Urso</hi> ed <hi rend="#b">Elisabetta Gardini</hi>. Il partito ha casomai un problema di abbondanza rispetto ai parlamentari che potrà eleggere, visto che potrebbe <hi rend="#b">triplicare</hi> il numero dei rappresentanti veneti. In ogni caso ha importato <hi rend="#b">Isabella Rauti</hi>, figlia di Pino Rauti, esponente della <hi rend="#b">destra</hi> più estrema e fondatore del centro studi <hi rend="#b">Ordine nuovo</hi>, nonché ex moglie dell’ex sindaco di Roma <hi rend="#b">Gianni Alemanno</hi>.</p>
    <p><hi rend="#b">Il partito di Berlusconi –</hi> Forza Italia in Veneto non è riuscita nemmeno a candidare <hi rend="#b">la sua figura più prestigiosa</hi>, la presidente del Senato, <hi rend="#b">Maria Elisabetta Alberti Casellati</hi>, costretta ad emigrare in <hi rend="#b">Basilicata</hi>, per far posto in lista, a Padova, alla bolognese <hi rend="#b">Anna Maria Bernini</hi>, capogruppo in Senato. <ref target="https://www.ilfattoquotidiano.it/2022/08/17/morto-niccolo-ghedini-parlamentare-di-forza-italia-e-avvocato-storico-di-berlusconi/6765982/">Con la scomparsa dell’avvocato Niccolò Ghedini, avvenuta pochi giorni fa</ref>, e con l’annuncio di non volersi ricandidare da parte </p>
    <p><ref target="https://www.ilfattoquotidiano.it/2022/08/13/renato-brunetta-non-si-ricandida-dopo-laddio-a-fi-non-vado-da-nessuna-parte-e-stato-parlamentare-in-italia-e-ue-per-23-anni/6761962/">del ministro veneziano</ref>, Forza Italia riduce di molto la sua rappresentatività. Lo stesso accade in</p>
    <hi rend="#b">Renato Brunetta</hi>
    <p><hi rend="#b">Friuli</hi>, dove non ha nemmeno un collegio sicuro e rischia per la prima volta di non portare a Roma nessuno dei propri esponenti. Così Forza Italia si affida a Verona all’ex sindaco</p>
    <p><hi rend="#b">Flavio Tosi</hi>, che</p>
    <p><ref target="https://www.ilfattoquotidiano.it/2022/06/15/verona-lex-leghista-flavio-tosi-entra-in-forza-italia-e-ora-per-sboarina-e-ancora-piu-difficile-rifiutare-il-suo-sostegno/6628081/">ha preso la tessera del partito tra il primo e il secondo turno delle elezioni comunali</ref>di Verona. Porta in dote un bacino (soprattutto veronese) di voti. Lui ha detto: “Ringrazio il presidente Berlusconi. La priorità di governo è il taglio delle bollette a famiglie e imprese”. Basterà a rialzare le sorti degli azzurri? A Trieste</p>
    <p><ref target="https://www.ilfattoquotidiano.it/2022/08/03/elezioni-paragone-presenta-la-lista-di-italexit-e-fa-appello-a-mattarella-serve-deroga-sulla-raccolta-delle-firme-tra-i-candidati-anche-il-no-green-pass-puzzer/6751470/">si candida con</ref>, l’ex leader dei portuali che ha animato le battaglie no Vax: “Lo faccio per unire la politica del dissenso”.</p>
    <hi rend="#b">Italexit</hi>
    <hi rend="#b">Stefano Puzzer</hi>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>