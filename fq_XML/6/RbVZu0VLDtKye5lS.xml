<doc sitename="Il Fatto Quotidiano" title="Formigoni contesta Berlusconi&quot;Per 2013 si facciano le primarie&quot; - Il Fatto Quotidiano" author="RQuotidiano" date="2011-07-08" url="http://www.ilfattoquotidiano.it/2011/07/08/formigoni-contesta-berlusconiper-2013-si-facciano-le-primarie/143999/" hostname="ilfattoquotidiano.it" description="”Alfano sarebbe una ottima soluzione come candidato premier per il 2013 ma sarà il nostro popolo a sceglierlo. Non c’è spazio per una nomina dall’alto”. Con queste parole il presidente della Regione Lombardia Roberto Formigoni manda un messaggio a Silvio Berlusconi che questa mattina, in un’intervista a Repubblica aveva annunciato di non volersi più ricandidare …" categories="Politica" tags="Angelino Alfano;Primarie;Roberto Formigoni;Silvio Berlusconi" fingerprint="bcedd811fb4fd235">
  <main>
    <head rend="h1">Formigoni contesta Berlusconi<lb/>“Per 2013 si facciano le primarie”</head>
    <p><ref target="http://www.ilfattoquotidiano.it/wp-content/uploads/2011/07/formigoni.jpg"/>”Alfano sarebbe una ottima soluzione come candidato premier per il 2013 ma sarà il nostro popolo a sceglierlo. Non c’è spazio per una nomina dall’alto”. Con queste parole il presidente della Regione Lombardia <graphic src="http://www.ilfattoquotidiano.it/wp-content/uploads/2011/07/formigoni.jpg" title="formigoni_interna"/></p>
    <p><hi rend="#b">Roberto Formigoni</hi>manda un messaggio a</p>
    <p><hi rend="#b">Silvio Berlusconi</hi>che questa mattina,</p>
    <p><ref target="http://www.repubblica.it/politica/2011/07/08/news/intervista_berlusconi-18824931/?ref=HREC1-2">in un’intervista a</ref>aveva annunciato di non volersi più ricandidare premier fra due anni avendo in mente come successore il neo-segretario nazionale del Pdl e attuale ministro della Giustizia</p>
    <hi rend="#i">Repubblica</hi>
    <p><hi rend="#b">Angelino Alfano</hi>. “Il Pdl – ha contestato Formigoni – è il ‘partito delle primarie'”. Quindi, niente investiture calate dall’altro, ma una scelta democratica dal basso. ”D’altra parte – ha aggiunto Formigoni – il Pdl il primo luglio ha deliberato l’uso delle primarie per individuare i candidati a tutte le cariche elettorali, sindaci, presidenti di Provincia e Regione”. E quindi “sarebbe strano anzi una contraddizione non scegliere così il candidato premier”.</p>
    <p>Il governatore lombardo non ha detto però se a queste primarie intenda candidarsi. “Distinguiamo – ha osservato – le questioni di metodo da quelle personali. Le parole di Alfano sono le mie di questi anni: <hi rend="#b">primarie per tutti</hi>. Questo è il metodo e un grande partito è grande se rispetta il metodo”. D’altro canto “i leader – ha aggiunto – sono scelti dal popolo”. Berlusconi che si è imposto nel ’93 come leader è stata “una eccezione”.</p>
    <p>“Se sarò candidato o meno – ha spiegato – ve lo farò sapere al momento. Noi dobbiamo scegliere una persona che ha dietro di sé il più vasto consenso”, quello di 17-18 milioni di persone. Su questo, un ragionamento “andrà fatto certamente anche con la Lega”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>