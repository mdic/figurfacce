<doc sitename="Il Fatto Quotidiano" title="Milano, per Giuliano Pisapia arriva anche il &quot;Rap comunistico&quot; - Il Fatto Quotidiano" author="RQuotidiano" date="2011-05-26" url="http://www.ilfattoquotidiano.it/2011/05/26/milano-per-giuliano-pisapia-arriva-anche-il-rap-comunistico/113898/" hostname="ilfattoquotidiano.it" description="“Zingaro islamico, (Pi-sa), Gay comunistico, (Pisa-Pisa-Pisa-Pisa), Step khomeinistico, (Pi-sa), Rap comunistico (Pisapisapisa-Pia)”. Tutte le bugie che il centrodestra ha raccontato su Giuliano Pisapia sono state riassunte in una sola canzone: “Tranne Te, Rap Comunistico”. Scritto e realizzato da Michele Dalai, l’audio dura poco meno di tre minuti e sta rapidamente spopolando sul web, complice anche il testo particolarmente …" categories="Cronaca" tags="Elezioni 2011;Giuliano Pisapia;Letizia Moratti;Silvio Berlusconi" fingerprint="8abeb3e62ea98ad">
  <main>
    <head rend="h1">Milano, per Giuliano Pisapia <lb/> arriva anche il “Rap comunistico”</head>
    <p>“Zingaro islamico, (Pi-sa), Gay comunistico, (Pisa-Pisa-Pisa-Pisa), Step khomeinistico, (Pi-sa), Rap comunistico (Pisapisapisa-Pia)”. Tutte le bugie che il centrodestra ha raccontato su Giuliano Pisapia sono state riassunte in una sola canzone: “Tranne Te, Rap Comunistico”. Scritto e realizzato da <hi rend="#b">Michele Dalai</hi>, l’audio dura poco meno di tre minuti e sta rapidamente spopolando sul web, complice anche il testo particolarmente azzeccato e la musica più che orecchiabile. <ref target="http://www.megaupload.com/?d=SKBGCHZ4">E si può anche scaricare in formato mp3</ref>.</p>
    <p>“Anche se, comunisti in giro non ce n’è, tu li cerchi dal ’93, e un motivo sotto sotto c’è (c’è). Non vuoi lui (non vuoi lui), sì ma lui potrebbe vincere, estremista comunista e gay, alla festa sono in centotre, in Moschea tranne te”, recita il testo riferendosi al premier, <hi rend="#b">Silvio Berlusconi</hi>.</p>
    <p>Anche a <hi rend="#b">Letizia Moratti</hi> (e alle promesse fatte negli ultimi giorni) è dedicata una strofa. “Le multe le pagano tutti perché, tutti le pagano (tranne te), Pisapia piace a tutti com’è, che tutti lo votano (tranne te), La tua zingaropoli è tutta un pacco, come in tv Affari tuoi, E’ come questa città ad un tratto, prima la perdi e poi la rivuoi. Qui c’è la musica e tu non balli, tu parli, parli parli, come Batman sopra un Harley, coi capelli di Biscardi.Le tue rime la gente le schifa, dopotutto sono peggio di prima, lo spettacolo è finto di brutto hanno tutti capito il trucco, tranne te”.</p>
    <p>Infine il coro: “Se tu sei un comunista grida Oooh (Oooh), se ti piaccion le moschee grida Oooh (Oooh), se non sei come Batman grida Oooh (Oooh), se sei brutto e non ti lavi grida Oooh”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>