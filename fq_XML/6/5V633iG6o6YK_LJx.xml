<doc sitename="Il Fatto Quotidiano" title="Gianfranco D’Angelo a teatro: &quot;A Drive In Berlusconi non ci ha mai censurato&quot; - Il Fatto Quotidiano" author="RQuotidiano" date="2012-01-17" url="http://www.ilfattoquotidiano.it/2012/01/17/gianfranco-d%e2%80%99angelo-torna-teatro-%e2%80%9ca-striscia-drive-berlusconi-censurato%e2%80%9d/184493/" hostname="ilfattoquotidiano.it" description="Da una parte l’allupato delle commedie sexy e un po’ scollacciate anni settanta, dall’altro una delle icone erotiche dell’immaginario" categories="Emilia Romagna - Interviste &amp; ritratti" tags="Antonio Ricci;Censura;Ezio Greggio;Il Fatto Quotidiano;Karol Wojtyla;Lucio Battisti;Mani Pulite;Mina;P2;Rizzoli;Silvio Berlusconi;Striscia la Notizia" fingerprint="bb89d2237daf40a3">
  <main>
    <head rend="h3">Emilia Romagna - Interviste &amp; ritratti</head>
    <head rend="h1">Gianfranco D’Angelo a teatro: “A Drive In Berlusconi non ci ha mai censurato”</head>
    <p><ref target="http://www.ilfattoquotidiano.it/wp-content/uploads/2012/01/Dangelo_er.jpg"/>Da una parte l’allupato delle commedie sexy e un po’ scollacciate anni settanta, dall’altro una delle icone erotiche dell’immaginario anni ottanta in coppia con Pozzetto, Celentano e Verdone.<graphic src="http://www.ilfattoquotidiano.it/wp-content/uploads/2012/01/Dangelo_er.jpg" title="D'angelo_er"/></p>
    <p><hi rend="#b">Gianfranco D’Angelo</hi>e</p>
    <p><hi rend="#b">Eleonora Giorgi</hi>si devono essere sfiorati su qualche set cinematografico, ma mai incontrati sul serio. Ora a teatro con</p>
    <p>
      <hi rend="#i">, nella bomboniera del Teatro Comunale di Crevalcore mercoledì 18 gennaio alle 21, per la regia di Mario Scaletta, rifanno coppia per uno spettacolo d’intrattenimento e di amarcord dove, uno dopo l’altro, si susseguono canzoni, balletti, monologhi e chiacchiere in memoria dei bei tempi.</hi>
    </p>
    <hi rend="#b">Due ragazzi irresistibili</hi>
    <p>Che poi sono i magnifici anni ottanta, periodo d’oro in cui sia Giorgi che D’Angelo diventarono colonne di uno star system avventuriero e televisivo. A dire il vero, la protagonista di Borotalco salì più volte all’onore delle cronache prima per il matrimonio, poi per il divorzio miliardario, con Angelo Rizzoli travolto dallo scandalo della <hi rend="#b">P2</hi>. D’Angelo, invece, di piduista ne aveva uno come presidente della società per cui lavorava, la Fininvest.</p>
    <p>Poi chissà un giorno se Berlusconi ringrazierà colui che il <hi rend="#i"> Drive In</hi>, assieme ad un pimpantissimo Ezio Greggio, l’ha praticamente animato limando e rielaborando tempistica e sketch che l’avevano appena reso celebre con </p>
    <p>
      <hi rend="#b">di Nicotra (1979). Sempre D’Angelo, in coppia ancora con Greggio, condurrà la prima edizione di Striscia la notizia (1988), il programma ideato da</hi>
    </p>
    <hi rend="#i">La sberla</hi>
    <p><hi rend="#b">Antonio Ricci</hi>: “Sono passati ventitre anni dal Drive In e ancora oggi mi chiedono che fine ha fatto</p>
    <p><hi rend="#b">Has Fidanken</hi>”, spiega D’Angelo al fatto quotidiano.it, “sono personaggi che mi sono rimasti dentro e anche per questo un omaggio a quel programma lo faccio anche a teatro esibendomi nell’imitazione di Marina Lante della Rovere”.</p>
    <p>Trasformista eccellente, ma non proprio fregoliano, D’Angelo naviga consumato sui palchi teatrali di tutta l’Italia da almeno un ventennio: “Con la tv per un po’ ho smesso. Diciamo che con questo spettacolo abbiamo voluto portare un po’ di <hi rend="#b">spensieratezza </hi>tra tutte queste notizie pessimistiche che arrivano dai giornali e dalla tv”.</p>
    <p>Ci saranno brani di Mina e Battisti, ma anche la rievocazione di <hi rend="#b">Mani Pulite</hi> e della morte di <hi rend="#b">papa Wojtyla</hi>: “Raccontiamo dell’Italia e degli italiani e per questo dentro ci ricade anche la tv che ho fatto”, prosegue D’Angelo, “anche Berlusconi è un grosso pezzo di questa Italia portata in scena”.</p>
    <p>“Però il cavaliere non m’ha <hi rend="#b">mai censurato</hi> – chiosa il comico romano – Quando a Drive In imitavo De Michelis o Spadolini, mi arrivavano telefonate direttamente da lui, ma erano bonarie. Lui mi diceva ‘Gianfranco si sono un po’ irritati per la satira di ieri sera, puoi modificare qualcosa la prossima volta?’ e io rispondevo che non era possibile e la volta dopo tornavo in scena come volevo. Poi certo oggi è tutto cambiato: lui si è messo a fare politica che è una cosa diversa dalla tv”. O forse no…</p>
    <p>
      <hi rend="#b">d.t.</hi>
    </p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>