<doc sitename="Il Fatto Quotidiano" title="Lavoro, Monti: &quot;Posto fisso? E' monotono&quot; E sullo spread scenderà ancora - Il Fatto Quotidiano" author="RQuotidiano" date="2012-02-01" url="http://www.ilfattoquotidiano.it/2012/02/01/lavoro-monti-posto-fisso-monotono-sullo-spread-scendera-ancora/188328/" hostname="ilfattoquotidiano.it" description="”Non è un tabù. L’articolo 18 può essere pernicioso per lo sviluppo dell’Italia”. Insomma, senza riforma del lavoro gli sforzi del governo per rilanciare il paese rischiano di rimanere incompleti e questo Mario Monti vuole assolutamente evitarlo. Così il premier, prima al Tg5 (guarda il video) e poi a Matrix, si rivolge direttamente ai cittadini …" categories="Politica" tags="Articolo 18;Giovani;Liberalizzazioni;Mario Monti;Silvio Berlusconi;Spread;TG5" fingerprint="af9cee8e77ca75a1">
  <main><head rend="h1">Lavoro, Monti: “Posto fisso? E’ monotono”<lb/> E sullo spread scenderà ancora</head><p><ref target="http://www.ilfattoquotidiano.it/wp-content/uploads/2012/02/monti_interna.jpg"/>”Non è un tabù. L’articolo 18 può essere pernicioso per lo sviluppo dell’Italia”. Insomma, senza riforma del lavoro gli sforzi del governo per rilanciare il paese rischiano di rimanere incompleti e questo <graphic src="http://www.ilfattoquotidiano.it/wp-content/uploads/2012/02/monti_interna.jpg" title="monti_interna"/></p><p><hi rend="#b">Mario Monti</hi>vuole assolutamente evitarlo. Così il premier,</p><p><ref target="http://www.video.mediaset.it/video/tg5/servizio/281046/crisi-spread-europa-mario-monti-al-tg5.html">prima al</ref>e poi a</p><hi rend="#i">Tg5</hi>(<hi rend="#b">guarda il video</hi>)<p><hi rend="#i">Matrix</hi>, si rivolge direttamente ai cittadini per annunciare l’intenzione di mettere mano alla politica del lavoro, anche a costo di dover intervenire sulle regole di licenziamento. Sì, perché l’articolo 18 per il premier ha determinato “un terribile apartheid nel mercato del lavoro tra chi è già dentro e chi, giovane, fa fatica ad entrare”. I giovani però devono “abituarsi all’idea di non avere più il posto fisso a vita:</p><p><hi rend="#b">che monotonia</hi>– afferma – E’ bello cambiare e accettare delle sfide”.</p><p>La linea dell’esecutivo è non aprire ‘tout court’ alla concertazione con i sindacati, che d’altronde escludono qualsiasi ipotesi di modifica dell’articolo 18. Ma va avviato un confronto “in tempi brevi”. Insomma, sì al dialogo ma su tutto. L’intenzione è chiudere in una sessantina di giorni per dare una ‘svolta’ al paese e far ripartire la crescita.</p><p>Per Monti alcune eredità del passato, infatti, rischiano di imbrigliare l’Italia, penalizzando proprio i giovani. Per creare spazio occorre però spingere ancora sulle<hi rend="#b"> liberalizzazioni </hi>perché – avvisa il premier – “se prevarranno le resistenze corporative, gli italiani devono sapere che i tassi di interesse non solo non scendono ma ritorneranno verso l’alto”. Per ora però il professore si gode <ref target="http://www.ilfattoquotidiano.it/2012/02/01/spread-scende-sotto-quota-punti-base-borse-europee-tutte-positivo/188183/">l’ennesimo calo dello spread registrato oggi</ref>: “Deve scendere ancora e scenderà – rassicura – E’ una variabile che ha polarizzato anche troppo l’attenzione” ma “ormai ha una tendenza decrescente”.</p><p>Il capo del governo parla direttamente agli italiani anche per illustrare l’<hi rend="#b">accordo fiscale di Bruxelles</hi>. Il vincolo del debito – spiega – “certamente è severo ma non impossibile se saremo capaci di tornare a far crescere di più il Paese”. Crescita alla quale sono chiamati tutti a contribuire: “L’Italia dispone di capitale pubblico – sottolinea Monti – ma dispone di grande capitale umano che non sempre è stato valorizzato”. L’idea è sempre quella di aprire il mercato del lavoro e insistere sulle liberalizzazioni. Quanto alle privatizzazioni, di cui molto si è discusso in questi giorni, il capo del governo rimarca che sono solo “una possibilità”:</p><p>“Il governo non ha messo come priorità le privatizzazioni – precisa – anche perché nel passato si è stati costretti a privatizzazioni non sempre fatte nel modo migliore”. Se da un lato ‘avverte’ le parti sociali e dall’altro chiede un cambio di passo agli italiani, Monti non dimentica però di rivolgersi anche ai suoi più stretti interlocutori: i partiti politici che lo sostengono. E non a caso spiega che per lui “nel 2013 si chiude una parentesi” rivolgendo un nuovo e deciso apprezzamento a <hi rend="#b">Silvio Berlusconi</hi> e al suo aperto sostegno al governo. “Trovo che l’appoggio che di dà Berlusconi sia fondamentale. Come fondamentale il Cavaliere è stato nella vita di Monti: “Se mi sono avvicinato alla cosa pubblica – rivela – è perché nel 1994 Berlusconi, appena nominato presidente del Consiglio, mi ha chiesto se volevo fare il commissario europeo”.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>