<doc sitename="Il Fatto Quotidiano" title="Pelù compie 50 anni &quot;Non sono un santo e me ne vanto&quot; - Il Fatto Quotidiano" author="Andrea Scanzi" date="2012-02-09" url="http://www.ilfattoquotidiano.it/2012/02/09/non-sono-un-santo-e-me-ne-vanto/189989/" hostname="ilfattoquotidiano.it" description="Domani Piero Pelù compie 50 anni. Tre giorni dopo i 60 di Vasco. “Ne fanno 50 anche Axl Rose, Bon Jovi e Anthony Kiedis. Meglio il Club dei 50 che dei 27, almeno siamo vivi”. Modi garbati, pantaloni di pelle. Studi Parsifal di Sesto Fiorentino, la band prova il tour. Esordio il 2 marzo a …" categories="Cultura" tags="Enzo Jannacci;Licio Gelli;Litfiba;Luciano Ligabue;Matteo Renzi;Piero Pelù;Silvio Berlusconi;Vasco Rossi" fingerprint="c8f3a8466ace20dd">
  <main>
    <p><ref target="http://www.ilfattoquotidiano.it/wp-content/uploads/2012/02/pelù_interna.jpg"/>Domani <graphic src="http://www.ilfattoquotidiano.it/wp-content/uploads/2012/02/pelù_interna.jpg" title="pelù_interna"/></p>
    <p><hi rend="#b">Piero Pelù</hi>compie 50 anni. Tre giorni dopo i 60 di</p>
    <p><hi rend="#b">Vasco</hi>. “Ne fanno 50 anche</p>
    <p><hi rend="#b">Axl Rose</hi>,</p>
    <p><hi rend="#b">Bon Jovi</hi>e</p>
    <p><hi rend="#b">Anthony Kiedis</hi>. Meglio il Club dei 50 che dei 27, almeno siamo vivi”. Modi garbati, pantaloni di pelle. Studi Parsifal di Sesto Fiorentino, la band prova il tour. Esordio il 2 marzo a Firenze. Un disco nuovo (Grande Nazione), a marzo la biografia di</p>
    <p><hi rend="#b">Federico Guglielmi</hi>. Ogni tanto compare</p>
    <p><hi rend="#b">Ghigo Renzulli</hi>. “Una gran cazzata, la separazione. Pensai di smettere. Nel ’98 ci furono conflitti con il manager</p>
    <p><hi rend="#b">Alberto Pirelli</hi>. Il successo aveva gonfiato il nostro ego. Fino al 2004 nessun contatto. Poi mi mandò un sms di auguri. E ora la reunion”.</p>
    <p>
      <hi rend="#b">Cos’è il rock?</hi>
    </p>
    <p>Libertà, rabbia positiva, ingenua ricerca utopica di verità e ironia. Il rock deve vedere il bicchiere mezzo vuoto: avere sete. E pochi compromessi.</p>
    <p>
      <hi rend="#b">Lei li accetta.</hi>
    </p>
    <p>C’è chi vive nel Mugello da eremiti. Punkabbestia veri. Massimo rispetto, ma il rock è esplosione. Non implosione.</p>
    <p>
      <hi rend="#b">A 50 anni non teme di apparire tamarro?</hi>
    </p>
    <p>Sul palco entro in un universo parallelo. Chi me lo fa fare di buttarmi sul pubblico e spaccarmi una costola come un anno fa a Berlino? Una tournèe intera imbottita di antidolorifici. Sono un cretino, le mie figlie me lo ripetono, ma che posso fare a parte il bischero? Ho la sindrome di</p>
    <p><hi rend="#b">Peter Pan</hi>, anzi Peter Punk: non svegliatemi.</p>
    <p><hi rend="#b">E la gestualità?</hi>Sono ipercinetico come mio padre, che a 85 anni e un bypass fa 4 chilometri al giorno. Esagero, forse anche nel cantato. La misura non è la mia cifra.</p>
    <p><hi rend="#b">Vasco ha compiuto 60 anni, Liga continua a vendere.</hi>Luciano iperrazionale, quell’altro più artistoide spericolato. Rispetto, ma non li sento vicini. Tutto quello che è calibrato a tavolino per essere nazionalpopolare mi interessa poco. Vengo dalle cantine, dalle ubriacature, dagli amici persi. Meglio la rabbia dei balconi fioriti. Se miri al nazionalpopolare, una</p>
    <p><hi rend="#b">Lady Gaga</hi>ti farà sempre il culo.</p>
    <p><hi rend="#b">Anche lei lo è stato.</hi>In ‘Infinito’ (’99). Arrangiamenti imbarazzanti, remi in barca. I discografici volevano replicare ‘Regina di cuori’, scritta per la donna che amavo. Fu il giro di boa commerciale.</p>
    <p><hi rend="#b">La carriera solista?</hi>In Sony mi dettero libertà. Merito di</p>
    <p><hi rend="#b">Rudy Zerby</hi>. Ora purtroppo fa quelle cacate in tv. Gli mando spesso messaggi: ‘La smetti di fare il cretino con la</p>
    <p><hi rend="#b">De Filippi</hi>?’.</p>
    <p>
      <hi rend="#b">E la tivù?</hi>
    </p>
    <p>Con</p>
    <p><hi rend="#b">Fazio</hi>e</p>
    <p><hi rend="#b">Beldì</hi>. E poi</p>
    <p><hi rend="#b">Victoria Cabello</hi>: mosca bianca da conservare. La</p>
    <p><hi rend="#b">Ventura</hi>è brava, ma il suo era il salotto della sciura.</p>
    <p><hi rend="#b">I Litfiba si sono fermati a 17 Re?</hi>No, ma è il nostro capolavoro. Lo scrissi a metà tra un amore finito e uno nascente. Quando soffri sei più creativo, ce lo insegnano i vecchi nonni del blues.</p>
    <p><hi rend="#b">Perché ama Steinbeck?</hi>Me lo ha inculcato mia madre. Mi critica ancora per come mi trucco o per le donne che frequento. Se ho scritto molte canzoni incazzate è anche merito suo.</p>
    <p>
      <hi rend="#b">Enzo Jannacci ed Edoardo Bennato.</hi>
    </p>
    <p>Del secondo ho amato il sarcasmo e l’ironia. Jannacci è un genio puro, come Gaber. Cantavo ‘Vengo anch’io’ a 6 anni. Vivevo nella papalina Ancona. Lì mi imbattei nei capelloni.</p>
    <p><hi rend="#b">Una folgorazione.</hi>A 5 anni e mezzo mi portarono a Portonovo d’estate. Mi rompevo i coglioni. Feci 3 chilometri di salita sotto il sole e aspettai i miei genitori. Non arrivavano. Piansi. Nessuno si fermò, tranne una 500 piena di capelloni. Lì ho capito che quelli strani sono molto più sensibili dei ‘normali’.</p>
    <p>
      <hi rend="#b">“Scrivo per esprimere un’inquietudine”.</hi>
    </p>
    <p>Inquieto, insonne, faccio incubi. E amo l’amore: non so fermarmi. Ho tre figlie da due compagne diverse. Sono un padre anarcoide che prova a dare regole. Odio Facebook, ma in casa non conto nulla. Tutte donne. Quando sarò rincoglionito, speriamo almeno che mi accudiscano.</p>
    <p>
      <hi rend="#b">Com’è stato intervistare Licio Gelli?</hi>
    </p>
    <p>Era il ’95, Arezzo. Dico ad</p>
    <p><hi rend="#b">Alex Majoli</hi>, grande fotografo: “Dai, intervistiamo Gelli”. Arriviamo a</p>
    <p><hi rend="#b">Villa Wanda</hi>, coi vasi di limoni pieni d’oro. Suoniamo. Ci fa attendere 10 minuti e poi apre. Gli chiesi di</p>
    <p><hi rend="#b">Andreotti</hi>e</p>
    <p><hi rend="#b">Berlusconi</hi>. Di</p>
    <p><hi rend="#b">Piazza Fontana</hi>no, avevo paura. Una situazione massonica, patafisica. In penombra. Un uomo con mille maschere.</p>
    <p>
      <hi rend="#b">Politicamente crede a qualcuno?</hi>
    </p>
    <p>Del berlusconismo non ci libereremo mai, come del fascismo. Nulla è più antipolitico dei nostri politici. Il Pdl, ma anche il Pd. Ho votato</p>
    <p><hi rend="#b">Di Pietro</hi>, domani non so. La mia utopia è avere tecnici veri, non come questi che colpiscono i pensionati e sfottono i giovani.</p>
    <p>
      <hi rend="#b">Lei è fiorentino, come Renzi.</hi>
    </p>
    <p>Un rottamatore da rottamare. Ha messo una pietra tombale sulla cultura a Firenze. E’ arrivato, giovane e pimpante, ha ammazzato tutto. Un berluschino che fa gite ad</p>
    <p><hi rend="#b">Arcore</hi>.</p>
    <p>
      <hi rend="#b">Ringo De Palma, batterista Litfiba, morì di droga nel ’90.</hi>
    </p>
    <p>Ferita aperta. E tema delicato. A fine ’70 l’Italia era come gli Usa, quando la Cia invase le città di eroina per “calmare” i giovani. Al concerto di</p>
    <p><hi rend="#b">Lou Reed</hi>e</p>
    <p><hi rend="#b">Patty Smith</hi>scoprii troppi amici con l’ago nel braccio. Lo spirito punk mi ha salvato da remissività e autodistruzione. Le ho viste tutte e non sono ipocrita: qualche canna me la faccio. Non sono un santo. E me ne vanto.</p>
    <p>
      <hi rend="#b">Da Il Fatto Quotidiano del 9/2/2012</hi>
    </p>
  </main>
  <comments/>
</doc>