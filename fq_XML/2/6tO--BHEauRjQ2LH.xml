<doc sitename="Il Fatto Quotidiano" title="Minzolini, Gomez vs Romano (Pd): &quot;Vi state suicidando. Schiena dritta, date un segnale&quot; - Il Fatto Quotidiano" author="Gisella Ruccia" date="2017-03-21" url="http://www.ilfattoquotidiano.it/2017/03/21/minzolini-gomez-vs-romano-pd-vi-state-suicidando-schiena-dritta-date-un-segnale/3465803/" hostname="ilfattoquotidiano.it" description="“Romano, si svegli. Schiena dritta. Dia un segnale e dica che i senatori Pd hanno sbagliato nella vicenda Minzolini. Non è questione di libertà di coscienza nel voto. Vi state suicidando di fronte agli occhi degli italiani“. E’ il duro monito pronunciato a L’Aria che Tira (La7) dal direttore de ilfattoquotidiano.it, Peter Gomez, nei confronti del …" categories="La7" tags="Andrea Romano;Augusto Minzolini;La7;Legge Severino;PD;Peter Gomez;Silvio Berlusconi" fingerprint="2bb23ac830b2e821">
  <main>
    <p>“<hi rend="#b">Romano, si svegli. Schiena dritta. Dia un segnale e dica che i senatori Pd hanno sbagliato nella vicenda Minzolini</hi>. Non è questione di <hi rend="#b">libertà di coscienza nel voto</hi>.<hi rend="#b"> Vi state suicidando di fronte agli occhi degli italiani</hi>“. E’ il duro monito pronunciato a<ref target="http://www.la7.it/laria-che-tira"> L’Aria che Tira </ref>(La7) dal direttore de </p>
    <p><ref target="http://www.ilfattoquotidiano.it">ilfattoquotidiano.it</ref>,</p>
    <p><hi rend="#b">Peter Gomez</hi>, nei confronti del deputato</p>
    <p><hi rend="#b">Pd, Andrea Romano</hi>. Il giornalista spiega: “Riguardo a Minzolini, il Parlamento votava se sussistevano le condizioni per la decadenza dal suo mandato di senatore.</p>
    <p><hi rend="#b">La legge Severino</hi>su questo punto è chiarissima: chiunque sia stato condannato definitivamente a più di due anni di reclusione non ha più le caratteristiche per stare in Parlamento. E non perché sia una punizione nei suoi confronti, ma per garantire agli occhi dei cittadini</p>
    <p><hi rend="#b">l’onorabilità della istituzione</hi>“. E aggiunge: “Adesso molti elettori pensano davvero che i politici siano tutti uguali. Magari sbagliano, ma</p>
    <p><hi rend="#b">la reputazione è una cosa importante nella vita</hi>, non ha a che fare direttamente con le leggi, ma coi</p>
    <p><hi rend="#b">comportamenti</hi>e anche con</p>
    <p><hi rend="#b">le scelte difficili</hi>. A volte è difficile prendere le distanze da una persona che consideri un tuo amico, ma lo devi fare per un bene superiore che è quello della democrazia e dell’integrità delle istituzioni agli occhi dei cittadini”. Gomez sottolinea la difformità del voto del</p>
    <p><hi rend="#b">Pd</hi>nel caso di</p>
    <p><hi rend="#b">Berlusconi</hi>e in quello di</p>
    <p><hi rend="#b">Minzolini</hi>: “Almeno da parte di</p>
    <p><hi rend="#b">Forza Italia</hi>c’è stato un filo di coerenza. Ma per Berlusconi il Pd non aveva lasciato libertà di coscienza nel voto. Al contrario, aveva detto che la legge Severino andava applicata. E vedendo questo comportamento, penso: visti i risultati elettorali, non è che nel prossimo Parlamento saremo obbligati ad avere</p>
    <p><hi rend="#b">un governo di grande coalizione</hi>e quindi</p>
    <p><hi rend="#b">con la vicenda Minzolini bisognava dare un segnale</hi>? Non sarà per caso che ci sono altri parlamentari che rubano e che sono abituati a rubare sulle nostre spese e allora non sono in grado di intervenire?”</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>