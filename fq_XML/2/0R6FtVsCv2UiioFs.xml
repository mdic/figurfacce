<doc sitename="Il Fatto Quotidiano" title="Forza Italia, dipendenti senza stipendio da luglio: casse del partito in profondo rosso - Il Fatto Quotidiano" author="Giuseppe Alberto Falci" date="2014-08-02" url="http://www.ilfattoquotidiano.it/2014/08/02/forza-italia-niente-stipendio-per-i-dipendenti-almeno-fino-a-settembre/1078764/" hostname="ilfattoquotidiano.it" description="“Per questo mese gli stipendi subiranno un ritardo. Forse vi arriveranno ad agosto, tutt’al più a settembre”. Ai dipendenti di Piazza San Lorenzo in Lucina – sede sfarzosa di Forza Italia nella capitale a pochi passi dai palazzi del potere – la doccia fredda sotto forma di comunicazione “verbale” sarebbe arrivata nella giornata di martedì, …" categories="Politica" tags="Augusto Minzolini;Daniela Santanchè;Forza Italia;Palazzo Grazioli;Silvio Berlusconi" fingerprint="b8b6032aed7d672d">
  <main>
    <head rend="h1">Forza Italia, dipendenti senza stipendio da luglio: casse del partito in profondo rosso</head>
    <graphic src="https://st.ilfattoquotidiano.it/wp-content/uploads/2014/07/forza-italia_640.jpg"/>
    <p>“Per questo mese gli <hi rend="#b">stipendi</hi> subiranno un ritardo. Forse vi arriveranno ad agosto, tutt’al più a settembre”. Ai dipendenti di <hi rend="#b">Piazza San Lorenzo in Lucina</hi> – sede sfarzosa di <hi rend="#b">Forza Italia</hi> nella capitale a pochi passi dai palazzi del potere – la doccia fredda sotto forma di comunicazione “verbale” sarebbe arrivata nella giornata di martedì, a pochi giorni dalle ferie d’agosto. Poche parole, ma gelide. “Sapevamo che il partito non navigasse in buone acque, ma fino a questo punto…”, mette a verbale con la richiesta dell’<hi rend="#b">anonimato</hi> uno del personale coinvolto. Crolla, insomma, in un batter di ciglio una delle colonne portanti del <hi rend="#b">berlusconismo</hi>. Per anni l’ex premier si è vantato del numero spropositato di dipendenti a libro paga e del <hi rend="#b">trattamento</hi> di cui godevano.</p>
    <p>“Chiedete ai miei dipendenti se hanno mai subito un ritardo nei pagamenti” è stato uno degli slogan più abusati dall’<hi rend="#b">ex Cavaliere</hi>. Ecco, oggi dovrà smentire se stesso. Perché questo mese il personale forzista non troverà alcunché sul <hi rend="#b">conto corrente</hi>. Forza Italia è in profondo rosso per un totale di circa 94 milioni di euro, 87 milioni di euro di debiti pregressi più altri sette milioni per fronteggiare le <hi rend="#b">spese correnti</hi>. In passato l’inquilino di <hi rend="#b">Palazzo Grazioli</hi> metteva mano al portafoglio e fungeva da garante per le finanze del partito. Ma da un anno a questa parte il sentimento è cambiato. Vuoi per la nuova legge sul <hi rend="#b">finanziamento pubblico</hi> ai partiti, che riduce progressivamente i contribuiti pubblici fino ad estinguerli e sottopone i <hi rend="#b">contributi</hi> dei privati fino a un tetto di 10mila euro. Vuoi per le <hi rend="#b">vicissitudini giudiziarie</hi>, <ref target="http://www.ilfattoquotidiano.it/2014/07/18/berlusconi-assolto-nel-processo-dappello-ruby-non-ci-fu-concussione/1064750/">culminate sì nella recente assoluzione sul processo Ruby</ref>, ma che di fatto hanno allontanato l’ex Cavaliere dai problemi del </p>
    <p><hi rend="#b">partito</hi>.</p>
    <p>Fatto sta che dallo scorso maggio l’ex premier lancia appelli su <hi rend="#b">appelli</hi> ai parlamentari ripetendo fino allo sfinimento che “<ref target="http://www.ilfattoquotidiano.it/2014/07/03/riforme-berlusconi-ai-senatori-fi-il-partito-e-in-rosso-pagate-le-quote/1048794/">siamo con l’acqua alla gola e servono soldi</ref>“. Le casse sono praticamente vuote. E non è un caso, infatti, che nel mezzo del caos sulle riforme – con i dissidenti <hi rend="#b">Minzolini</hi>–<hi rend="#b">Bonfrisco</hi>–<hi rend="#b">D’Anna</hi> a minacciare di far saltare il <hi rend="#b">patto del</hi><hi rend="#b">Nazarano</hi> – il primo punto all’ordine del giorno della riunione del gruppo parlamentare dello scorso 7 luglio è stato quello di illustrare la situazione disastrosa dei conti del partito. Una situazione che attanaglia i pensieri della fedelissima <hi rend="#b">Maria Rosaria Rossi</hi>, da qualche mese amministratore unico e tesoriere di <hi rend="#b">Forza Italia</hi>. Tra le possibili soluzioni per far respirare le casse forziste si sarebbe fatta largo la richiesta di<hi rend="#b"> fidejussione bancaria</hi> ai partiti. L’idea, studiata a tavolino nella<hi rend="#i"> war room</hi> del cerchio magico berlusconiano, sarebbe stata quella di impegnare le liquidazioni dei </p>
    <p><hi rend="#b">deputati</hi>e dei</p>
    <p><hi rend="#b">senatori</hi>di Fi per garantire un prestito, coprendo in questo modo la somma necessaria per mandare avanti il partito.</p>
    <p>Stando ad alcuni report sul tavolo della tesoriera di Forza Italia <hi rend="#b">Maria Rosaria Rossi</hi>, con questa <hi rend="#b">soluzione</hi> più o meno ogni parlamentare dovrebbe garantire 50mila euro. Una cifra che non tutti nel partito sarebbero pronti ad affrontare. Anzi. <ref target="http://www.ilfattoquotidiano.it/2014/06/14/forza-italia-parlamentari-avari-30-40-non-paga-il-contributo-al-partito/1027885/">Scatena mugugni e dissensi di larga parte dei parlamentari</ref>: “Piuttosto che rinunciare al Tfr andiamo al misto”, è il </p>
    <p>
      <hi rend="#i">di alcuni di loro. A ciò si aggiunge una raccolta fondi, promossa dalla</hi>
    </p>
    <hi rend="#b">refrain</hi>
    <p>
      <hi rend="#i">pasionaria</hi>
    </p>
    <p><hi rend="#b">Daniela Santanché</hi>(responsabile nazionale del</p>
    <p><hi rend="#i">fund raising</hi>), che ha racimolato poche migliaia di euro; una campagna</p>
    <p><hi rend="#b">tesseramenti</hi>che non decolla, e alcune spese sul groppone come quella della lussuosa sede di</p>
    <p><hi rend="#b">Piazza San Lorenzo in Lucina</hi>. Che, secondo l’ultimo bilancio del</p>
    <p><hi rend="#b">Pdl</hi>, costa circa 64mila euro al mese.</p>
    <p>E poi ci sarebbero altre spese pazze come la cifra consumata per la manifestazione in <hi rend="#b">via del Plebiscito</hi> del novembre scorso sulla decadenza di <hi rend="#b">Berlusconi</hi>. Che insider forzisti – tra pullman, gadget, palco, musica, e altro – stimano nell’ordine del <hi rend="#b">milione di euro</hi>. Numeri da capogiro che non fanno ben sperare i dipendenti del partito. I quali aspettano ancora lo stipendio del mese di luglio. E secondo altre indiscrezioni il prossimo diktat dei piani alti di Piazza San Lorenzo in Lucina potrebbe essere il seguente: “<hi rend="#b">Ferie forzate</hi> finché non le avrete finite”. Poi? Chissà. Intanto, “fino a nuove comunicazioni del partito – dicono a <hi rend="#i">ilfattoquotidiano.it</hi> – resteremo con le bocche cucite”. Insomma, niente scioperi o manifestazioni sotto <hi rend="#b">Palazzo Grazioli</hi>.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>