<doc sitename="Il Fatto Quotidiano" title="Silvio Berlusconi sarà iscritto al Famedio del cimitero Monumentale di Milano" author="F Q" date="2023-10-04" url="https://www.ilfattoquotidiano.it/2023/10/04/silvio-berlusconi-sara-iscritto-al-famedio-nel-pantheon-milanese-anche-marta-marzotto-e-la-partigiana-francesca-laura-wronowski/7313539/" hostname="ilfattoquotidiano.it" description="Tra gli altri illustri meneghini la stilista Marzotto e il pianista Abbado" categories="Politica" tags="Silvio Berlusconi" fingerprint="7facb26df95ae521">
  <main>
    <head rend="h1">Silvio Berlusconi sarà iscritto al Famedio. Nel pantheon milanese anche Marta Marzotto e la partigiana Francesca Laura Wronowski</head>
    <graphic src="https://st.ilfattoquotidiano.it/wp-content/uploads/2023/10/04/berlusconi-marzotto-famedio-1200-690x362.jpg"/>
    <p>Anche il nome di <hi rend="#b">Silvio Berlusconi </hi>sarà iscritto nel <hi rend="#b">Famedio</hi>, il “tempio della fama” del <hi rend="#b">cimitero Monumentale </hi>di <hi rend="#b">Milano</hi>. La decisione arriva dalla Commissione consultiva del Comune per le onoranze al Famedio, che ha approvato i nomi di 14 personaggi pubblici che saranno aggiunti agli altri illustri milanesi del panteon meneghino il prossimo <hi rend="#b">2 novembre</hi><hi rend="#b">. </hi></p>
    <p>Insieme all’ex presidente del Consiglio lo spazio celebrativo nel cimitero più famoso di Milano porterà anhe il nome di <hi rend="#b">Marcello Abbado</hi>, pianista e compositore, <hi rend="#b">Manlio</hi><hi rend="#b">Armellini, </hi>storico patron del Salone del mobile, ma anche la stilista <hi rend="#b">Marta Marzotto </hi><ref target="https://www.noipartigiani.it/?s=Wronowski">e la partigiana e giornalista Francesca Laura Wronowski (qui intervistata Laura Gnocchi e Gad Lerner per il portale noipartigiani.it).</ref> Nell’elenco anche i </p>
    <p><hi rend="#b">fratelli Balbiani</hi>(Natale, Cesare e Alessandro )della storica ditta di</p>
    <p><hi rend="#b">costruttori d’organi</hi>, insieme all’artista</p>
    <p>
      <hi rend="#b">Alberto</hi>
    </p>
    <p><hi rend="#b">Garutti</hi>, il chitarrista jazz</p>
    <p><hi rend="#b">Franco Cerri</hi>(uno dei più grandi jazzisti italiani), l’editore</p>
    <p>
      <hi rend="#b">Achille</hi>
    </p>
    <p><hi rend="#b">Mauri</hi>e l’orafo scultore</p>
    <p>
      <hi rend="#b">Alfredo</hi>
    </p>
    <p><hi rend="#b">Ravasco</hi>. Tra le donne eccezionali scelte dalla presidente del Consiglio comunale</p>
    <p><hi rend="#b">Elena Buscemi</hi>perché possano servire da esempio alle nuove generazioni si contano</p>
    <p>
      <hi rend="#b">Gaetana</hi>
    </p>
    <p><hi rend="#b">Calvi</hi>, la prima donna italiana a laurearsi in ingegneria civile al</p>
    <p><hi rend="#b">Politecnico di Milano</hi>nel 1913,</p>
    <p><hi rend="#b">Gisella Floreanini</hi>, insegnante di musica, partigiana e politica, la prima donna che è stata ministra in Italia. E ancora,</p>
    <p><hi rend="#b">Ombretta Carulli Fumagalli</hi>, più volte sottosegretaria e parlamentare della</p>
    <p>
      <hi rend="#b">Democrazia</hi>
    </p>
    <p><hi rend="#b">cristiana</hi>, prima donna in Italia ad essere nominata titolare di una cattedra universitaria in Diritto Canonico e a far parte del Consiglio superiore della magistratura.</p>
    <p>L’iscrizione di Berlusconi è stata accompagnata – come comprensibile – da non poche polemiche. Il sindaco di Milano, <hi rend="#b">Giuseppe Sala</hi>, ha invitato a non perdersi in discussioni inutili e ha ritenuto “accettabile” l’aggiunta del nome Berlusconi, chiedendo di “evitare divisioni”. Inequivocabilmente giusta invece la scelta secondo la capogruppo di Forza Italia al Senato <hi rend="#b">Licia Ronzulli</hi>: “Se c’è un milanese che ha portato lustro non solo alla città ma all’Italia intera, il suo nome è Silvio Berlusconi” ha detto.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>