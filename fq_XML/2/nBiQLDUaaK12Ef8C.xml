<doc sitename="Il Fatto Quotidiano" title="Messina Denaro morto, la vita e i segreti del boss delle stragi" author="Giuseppe Pipitone" date="2023-09-25" url="https://www.ilfattoquotidiano.it/2023/09/25/matteo-messina-denaro-e-morto-le-bombe-i-miliardi-le-coperture-e-i-misteri-della-latitanza-vita-e-segreti-del-boss-delle-stragi/7289525/" hostname="ilfattoquotidiano.it" description="Alla fine non è riuscito a fare come suo padre: morire da latitante. Un obiettivo che Matteo Messina Denaro ha fallito per pochi mesi: il cancro al colon, infatti, lo aveva costretto ad abbassare le difese e infine a finire nella rete della procura di Palermo. Quella stessa malattia che lo ha consumato soltanto nove …" categories="Mafie" tags="Bernardo Provenzano;Falcone - Borsellino;Giovanni Falcone;Mafia;Matteo Messina Denaro;Paolo Borsellino;Silvio Berlusconi;Strage di Capaci;Stragi;Stragi del 93;Stragismo;Totò Riina;Vittime Stragi" fingerprint="e93923c969a3b6ff">
  <main>
    <head rend="h1">Matteo Messina Denaro è morto – Le bombe, i miliardi, le coperture e i misteri della latitanza: vita e segreti del boss delle stragi</head>
    <graphic src="https://st.ilfattoquotidiano.it/wp-content/uploads/2023/09/15/mmd-1-690x362.jpg"/>
    <p>Alla fine non è riuscito a fare come suo padre: morire da <hi rend="#b">latitante</hi>. Un obiettivo che <hi rend="#b">Matteo Messina Denaro</hi> ha fallito per <hi rend="#b">pochi mesi</hi>: il cancro al <hi rend="#b">colon</hi>, infatti, lo aveva costretto ad abbassare le difese e infine a finire nella rete della <hi rend="#b">procura di Palermo</hi>. <ref target="https://www.ilfattoquotidiano.it/2023/09/25/matteo-messina-denaro-e-morto-lultimo-superlatitante-di-cosa-nostra-aveva-62-anni/7302951/">Quella stessa malattia che lo ha consumato soltanto nove mesi dopo l’arresto</ref>. Latitante dal giugno del 1993, l’anno delle bombe in Continente, Messina Denaro è stato l’ultimo boss delle stragi a finire in carcere dopo <hi rend="#b">Totò Riina</hi>, i fratelli <hi rend="#b">Giuseppe</hi> e <hi rend="#b">Filippo Graviano</hi>, <hi rend="#b">Leoluca Bagarella</hi>, <hi rend="#b">Nitto Santapaola</hi> e <hi rend="#b">Bernardo Provenzano</hi>. Nessuno di loro ha mai accettato di collaborare con la magistratura e raccontare come andarono le cose su quel biennio a colpi di tritolo che ha cambiato la <hi rend="#b">storia d’Italia</hi>. Neanche l’uomo che tutti chiamavano <hi rend="#i">‘ u Siccu</hi>, ultimo destinatario di segreti incoffessabili. Per quattro volte, però, il mafioso malato di tumore ha accettato di rispondere ad alcune domande di </p>
    <p><hi rend="#b">Maurizio De Lucia</hi>e</p>
    <p><hi rend="#b">Paolo Guido</hi>, i magistrati che l’hanno arrestato. Sono le uniche occasioni in cui l’ex primula rossa di</p>
    <p><hi rend="#b">Castelvetrano</hi>parla davanti ai pm visto che, nei pochi mesi in cui è stato detenuto, ha sempre rifiutato di partecipare ai processi in cui era imputato. Da quello che è emerso finora durante quei</p>
    <p><ref target="https://www.ilfattoquotidiano.it/2023/08/09/il-verbale-di-messina-denaro-cosa-nostra-la-conosco-dai-giornali-e-conferma-i-legami-con-provenzano-entrambi-latitanti-ci-scrivevamo/7256772/">quattro interrogatori</ref>il boss si è limitato a lanciare qualche messaggio, raccontando la sua verità e cercando di ridimensionare le sue</p>
    <p><hi rend="#b">responsabilità</hi>su alcuni delitti per cui è stato condannato. “Dottore De Lucia,</p>
    <p><hi rend="#b">io non mi farò mai pentito</hi>“, ha detto a un certo punto. Neppure quando era in fin di vita, insomma, ha voluto liberarsi la coscienza dai</p>
    <p><hi rend="#b">segreti</hi>di cui è stato l’ultimo destinatario. Ma chi era davvero</p>
    <p><hi rend="#b">Messina Denaro</hi>? Chi era questo boss appassionato di abiti di lusso, di orologi e di belle donne che è riuscito a scappare dalla giustizia per quasi trent’anni? Era davvero a conoscenza dei misteri delle stragi? Era davvero il custode delle</p>
    <p><hi rend="#b">carte sparite dal covo di Totò Riina</hi>, come dicevano i pentiti? O era soltanto l’ultimo sopravvissuto di una mafia che non esiste più?</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>