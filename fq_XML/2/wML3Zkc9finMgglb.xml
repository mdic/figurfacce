<doc sitename="Il Fatto Quotidiano" title="Elezioni 2018, Renzi invia lettera ai cittadini fiorentini. Interrogazione M5s: &quot;Come ha avuto quegli indirizzi?&quot; - Il Fatto Quotidiano" author="Giacomo Salvini" date="2018-03-02" url="https://www.ilfattoquotidiano.it/2018/03/02/elezioni-2018-renzi-invia-lettera-ai-cittadini-fiorentini-interrogazione-m5s-come-ha-avuto-quegli-indirizzi/4198963/" hostname="ilfattoquotidiano.it" description="“Caro amico, cara amica mi rivolgo a te e alla tua famiglia per chiedere il vostro voto alle elezioni del 4 marzo”. Comincia così la lettera spedita nell’ultima settimana di campagna elettorale dal segretario del Pd Matteo Renzi ai fiorentini per convincerli a votarlo nel collegio uninominale Toscana 1. In ognuna delle missive, Renzi presenta …" categories="Elezioni Politiche 2018" tags="Dario Nardella;Firenze;Matteo Renzi;Silvio Berlusconi" fingerprint="abdff5bf5f7981dd">
  <main>
    <head rend="h1">Elezioni 2018, Renzi invia lettera ai cittadini fiorentini. Interrogazione M5s: “Come ha avuto quegli indirizzi?”</head>
    <graphic src="https://st.ilfattoquotidiano.it/wp-content/uploads/2016/12/nardella_renzi_675.jpg"/>
    <p>“Caro <hi rend="#b">amico</hi>, cara amica mi rivolgo a te e alla tua famiglia per chiedere il vostro voto alle elezioni del <hi rend="#b">4 marzo</hi>”. Comincia così la lettera spedita nell’ultima settimana di <hi rend="#b">campagna</hi><hi rend="#b">elettorale</hi> dal segretario del Pd <hi rend="#b">Matteo Renzi</hi> ai fiorentini per convincerli a votarlo nel collegio uninominale <hi rend="#b">Toscana 1</hi>. In ognuna delle missive, Renzi presenta ai suoi <hi rend="#b">concittadini</hi> la sua attività da Presidente della <hi rend="#b">Provincia</hi>, <hi rend="#b">Sindaco</hi> di Firenze (la “pedonalizzazione di <hi rend="#b">Piazza del Duomo</hi>”, “le tramvie”, “l’illuminazione LED”) e poi da <hi rend="#b">Presidente del Consiglio</hi> (“più crescita, più esportazioni, più <hi rend="#b">turismo</hi>”), invitandoli a votare per il<hi rend="#b"> Partito Democratico</hi> domenica prossima. A seguire sono allegati i cosiddetti 100 punti del <hi rend="#b">programma Pd</hi> e le indicazioni su come votare domenica. Le lettere hanno provocato la reazione del <hi rend="#b">Movimento 5 Stelle</hi> fiorentino che, tramite la consigliera comunale <hi rend="#b">Arianna Xekalos</hi>, ha presentato un’interrogazione per chiedere al sindaco<hi rend="#b"> Dario Nardella</hi> chi nel Pd abbia avuto accesso all’anagrafe del <hi rend="#b">Comune di Firenze</hi>. Infatti su ogni lettera si legge il nome del cittadino <hi rend="#b">destinatario</hi> e il suo indirizzo di residenza.</p>
    <p>Così martedì scorso la <hi rend="#b">consigliera pentastellata</hi> si è attivata e ha chiesto chiarimenti all’ufficio dei “<hi rend="#b">Servizi Demografici</hi>” che giovedì ha risposto così: ogni <hi rend="#b">consigliere</hi><hi rend="#b">comunale</hi>, per motivi istituzionali, può chiedere copia dell’elenco degli <hi rend="#b">elettori residenti</hi> a Firenze e lo può fare anche qualunque privato cittadino specificando il motivo della richiesta. Xekalos ha quindi presentato in Consiglio comunale <hi rend="#b">un’interrogazione</hi> in cui chiede al sindaco Nardella di sapere chi sia il <hi rend="#b">consigliere</hi> che ha avuto accesso ai dati anagrafici del Comune e soprattutto se questo mister X abbia “rispettato il <hi rend="#b">Testo Unico degli Enti Locali</hi>” facendo un trasparente accesso agli atti. Secondo il <hi rend="#b">Tuel</hi>, infatti, qualunque consigliere può chiedere l’elenco degli elettori con un <hi rend="#b">accesso</hi><hi rend="#b">agli</hi><hi rend="#b">atti</hi> protocollare e gli uffici preposti sono tenuti a rispondere entro 30 giorni. “Ho scritto questa interrogazione proprio per sapere se sia stato rispettato l’<hi rend="#b">iter previsto</hi> dal Tuel – spiega a <hi rend="#i">ilfattoquotidiano.it</hi> la consigliera M5S <hi rend="#b">Arianna Xekalos</hi> – ho il dubbio che questo non sia accaduto e che qualcuno possa aver ottenuto gli <hi rend="#b">elenchi</hi> con una semplice telefonata. Mi aspetto di tutto, potrebbe essere stato anche lo stesso <hi rend="#b">Renzi</hi> ad averlo fatto dato che nel<hi rend="#b"> Comune di Firenze</hi> da quando lui è diventato Presidente del Consiglio si respira un’aria per cui le scelte sembrano essere prese da molto più in alto. Il modus operandi di Renzi è lo stesso di <hi rend="#b">Berlusconi</hi>: uno chiede e ottiene, basta pensare all’assunzione in <hi rend="#b">Comune</hi> della figlia del magistrato che aveva archiviato lo stesso Renzi nel settembre 2014”.</p>
    <p>La scorsa settimana invece erano stato un altro consigliere di opposizione, <hi rend="#b">Francesco Torselli</hi> di Fratelli d’Italia, a denunciare “l’<hi rend="#b">ennesimo privilegio</hi>” riservato alla famiglia Renzi nel capoluogo toscano: <ref target="https://www.ilfattoquotidiano.it/2018/02/20/firenze-pass-per-parcheggiare-ovunque-ad-agnese-renzi-nardella-richiesta-della-prefettura-che-smentisce-non-ci-risulta/4174762/">un pass concesso alla moglie Agnese Landini per parcheggiare in tutta Firenze e transitare nelle zone a traffico limitato della città</ref>. In quell’occasione</p>
    <p>
      <hi rend="#b">aveva chiesto conto al</hi>
    </p>
    <hi rend="#i">ilfatto.it</hi>
    <p><hi rend="#b">Comune</hi>che aveva scaricato le responsabilità sulla prefettura (“motivi di sicurezza”) a cui però non risultava niente del</p>
    <p><hi rend="#b">genere</hi>. Il fatto.it ha contattato lo staff del sindaco</p>
    <p><hi rend="#b">Nardella</hi>che però non è stato in grado di chiarire la vicenda: entro 10 giorni dovrà ricevere le</p>
    <p><hi rend="#b">informazioni necessarie</hi>dall’ufficio elettorale del Comune per rispondere all’</p>
    <p><hi rend="#b">interrogazione</hi>della consigliera a 5 Stelle. Non è la prima volta che Renzi utilizza il metodo delle</p>
    <p><hi rend="#b">lettere</hi>a casa degli elettori per convincerli a votare per la sua causa. Alla vigilia del</p>
    <p>
      <hi rend="#b">referendum</hi>
    </p>
    <p><hi rend="#b">costituzionale</hi>del 4 dicembre 2016, infatti aveva spedito ai 4 milioni di italiani residenti all’estero una lettera-spot per invitarli a votare “Sì”. In quell’occasione, come denunciò l’ex europarlamentare di Forza Italia</p>
    <p><hi rend="#b">Giuseppe Gargani</hi>, anche il “Comitato Popolare per il No” aveva richiesto al Ministero dell’Interno indirizzi di residenza, numeri di telefono e mail degli italiani all’estero ricevendo però un</p>
    <p><hi rend="#b">diniego</hi>per motivi di privacy.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>