<doc sitename="Il Fatto Quotidiano" title="Berlusconi, Biancofiore vs D'Anna: &quot;Lui è troppo buono, è rimasto un bambino semplice&quot;. &quot;Parole cortigiane. Taci&quot; - Il Fatto Quotidiano" author="Gisella Ruccia" date="2017-08-14" url="http://www.ilfattoquotidiano.it/2017/08/14/berlusconi-biancofiore-vs-danna-lui-e-troppo-buono-e-rimasto-un-bambino-semplice-parole-cortigiane-taci/3794435/" hostname="ilfattoquotidiano.it" description="Bagarre a Coffee Break (La7) tra deputata di Forza Italia, Michaela Biancofiore, e il senatore di Ala, Vincenzo D’Anna. La polemica esplode per via delle parole della parlamentare di Bolzano sulla figura di Silvio Berlusconi: “L’ho sempre ammirato da quando ero piccolina e poco più di una bambina. Vidi la pubblicità di Forza Italia in …" categories="La7" tags="Forza Italia;La7;Michaela Biancofiore;Polemica;Silvio Berlusconi;Vincenzo DAnna" fingerprint="ccaf7766f23c9231">
  <main>
    <p>Bagarre a <hi rend="#b"> Coffee Break</hi> (La7) tra deputata di </p>
    <p><hi rend="#b">Forza Italia, Michaela Biancofiore</hi>, e il senatore di</p>
    <p><hi rend="#b">Ala, Vincenzo D’Anna</hi>. La polemica esplode per via delle parole della parlamentare di Bolzano sulla figura di</p>
    <p><hi rend="#b">Silvio Berlusconi</hi>: “</p>
    <p><hi rend="#b">L’ho sempre ammirato da quando ero piccolina e poco più di una bambina. Vidi la pubblicità di Forza Italia in televisione</hi>e mi iscrissi a un club del partito a Bolzano. Da quel giorno ho sempre seguito Berlusconi, che per me resta</p>
    <p><hi rend="#b">un esempio da seguire</hi>. Le sue qualità?” – continua – “</p>
    <p><hi rend="#b">E’ sempre rimasto un uomo del popolo</hi>, pur essendo un miliardario. E’ sempre rimasto quel ragazzo che durante la Guerra,</p>
    <p><hi rend="#b">quando era un bambino di 6-7 anni, andava a cercare l’acqua nei pozzi per far dissetare non solo la sua famiglia, ma anche tutte le famiglie contigue</hi>. Era l’unico maschio della famiglia ed</p>
    <p><hi rend="#b">è rimasto quel bambino molto semplice</hi>, cioè un uomo capace di sentire</p>
    <p><hi rend="#b">le problematiche del popolo</hi>. Inoltre, ha una fantasia enorme e una grande capacità di costruire, qualità che lo hanno reso un po’ il re Mida di questo Paese”. Biancofiore poi passa a snocciolare i difetti del Cavaliere: “Non è capace di cacciare mai nessuno,</p>
    <p><hi rend="#b">è troppo buono</hi>. Ha una bontà d’animo che la gente gli riconosce,</p>
    <p><hi rend="#b">a differenza di altri leader politici, come il giovane Renzi, che sono cinici e pensano solo al tornaconto personale</hi>“. Lapidaria la replica di D’Anna, che definisce</p>
    <p><hi rend="#b">“molto edulcorate e cortigiane”</hi>le parole di Michaela Biancofiore. E la reazione della deputata è quasi incontenibile: “L’aggettivo ‘cortigiana’ non lo accetto, perché io sto dal 1994 con Berlusconi, quindi mi pregio di conoscerlo molto di più di un</p>
    <p><hi rend="#b">traditore che è entrato nel Pdl nel 2008 solo per interesse.</hi>I veri cortigiani sono quelli che sono saliti sul bus per interesse. Io non ho insultato nessuno, ‘cortigiano’ è un insulto detto da uno che</p>
    <p><hi rend="#b">ha tradito dopo esser salito sul bus di Berlusconi solo per interesse, come ha fatto con Renzi e con Verdini</hi>“. “Sì, abbiamo capito, adesso ci vuoi far parlare?” – insorge D’Anna – “</p>
    <p><hi rend="#b">Berlusconi ti ha sentito. Ti vuoi stare zitta? Taci. Taci!</hi>“. “</p>
    <p><hi rend="#b">‘Taci’ lo dici a tua sorella piccola</hi>, non lo dici a me” – ribatte Biancofiore – “Come si vede che siete cafoni nell’indole.</p>
    <p><hi rend="#b">Non solo siete traditori, ma anche cafoni</hi>“. “No, no, ‘taci’ lo dico a te”, rincara D’Anna. La zuffa verbale continua per vari minuti e il senatore verdiniano si spazientisce, mentre Biancofiore continua a parlare: “Ma che dobbiamo fare qua? Assistere all’apologia di Berlusconi? Stia zitta la Biancofiore. Voglio ricordare che, da bolzanina qual è, noi nel 2008 l’abbiamo eletta in Campania coi nostri voti e l’abbiamo fatta diventare deputata.</p>
    <p><hi rend="#b">E continua a starnazzare</hi>“. Il subbuglio, però, diventa quasi ingestibile e a perdere le staffe è il conduttore,</p>
    <p><hi rend="#b">Andrea Pancani</hi>: “Ma cosa devo fare? Devo chiudere i microfoni? Vi prego!”</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>