<doc sitename="Il Fatto Quotidiano" title="Confalonieri: &quot;Berlusconi? Il tempo passa per tutti. E Renzi va lasciato lavorare&quot; - Il Fatto Quotidiano" author="F Q" date="2015-09-10" url="http://www.ilfattoquotidiano.it/2015/09/10/confalonieri-berlusconi-il-tempo-passa-per-tutti-e-renzi-va-lasciato-lavorare/2023457/" hostname="ilfattoquotidiano.it" description="Confalonieri rischia di arrivare primo. Nel 2007 Silvio Berlusconi infatti raccontò: “Con Fedele Confalonieri abbiamo fatto un patto: il primo che vede l’altro un po’ rincoglionito glielo dice”. E il presidente di Mediaset ora prova a incardinare il discorso. L’ex Cavaliere non è più così centrale come prima, gli fanno notare in un’intervista alla Stampa. “Il …" categories="Politica" tags="Fedele Confalonieri;Forza Italia;Gabriele Albertini;Giuliano Pisapia;Governo Renzi;Matteo Renzi;Mediaset;PD;Riforme;Silvio Berlusconi" fingerprint="6f24163cf95d8038">
  <main>
    <head rend="h1">Confalonieri: “Berlusconi? Il tempo passa per tutti. E Renzi va lasciato lavorare”</head>
    <graphic src="https://st.ilfattoquotidiano.it/wp-content/uploads/2015/09/confalonieri-675.jpg"/>
    <p><hi rend="#b">Confalonieri</hi> rischia di arrivare primo. Nel 2007 <hi rend="#b">Silvio Berlusconi</hi> infatti raccontò: “Con <hi rend="#b">Fedele Confalonieri</hi> abbiamo fatto un patto: il primo che vede l’altro <hi rend="#b">un po’ rincoglionito</hi> glielo dice”. E il presidente di <hi rend="#b">Mediaset</hi> ora prova a incardinare il discorso. L’ex Cavaliere non è più così centrale come prima, gli fanno notare in un’intervista alla <hi rend="#i">Stampa.</hi> “<hi rend="#b">Il tempo passa</hi> per tutti – risponde lui – Anche per noi”. Certo, all’amico di una vita non può non concedere l’onore delle armi: “Berlusconi resta il capo politico di un partito importante. E’ ancora lui il leader, mi sembra, no?”. In <hi rend="#b">Forza Italia</hi> sì, anche se il partito ha perso via via pezzi di gruppi parlamentari, dirigenti e, in qualche modo, di storia: <ref target="http://www.ilfattoquotidiano.it/2015/07/23/denis-verdini-lascia-forza-italia-con-berlusconi-posizioni-distanti-vado-via/1900952/">da Denis Verdini</ref> a </p>
    <p>
      <ref target="http://www.ilfattoquotidiano.it/2015/03/31/forza-italia-bondi-repetti-lasciano-gruppo-senato-passano-misto/1554254/">fino a</ref>
    </p>
    <hi rend="#b">Sandro Bondi</hi>
    <p>
      <ref target="http://www.ilfattoquotidiano.it/2015/05/19/fitto-crea-associazione-conservatori-e-riformisti-quanti-siamo-e-presto/1697496/">. In più da tempo i berlusconiani non rappresentano il partito più rappresentativo del centrodestra, a beneficio della</ref>
    </p>
    <hi rend="#b">Raffaele Fitto</hi>
    <p><hi rend="#b">Lega Nord</hi>: lo dicono i sondaggi tutti i giorni, ma lo hanno anche detto i “voti veri”, nelle urne delle</p>
    <p>
      <hi rend="#b">Regionali.</hi>
    </p>
    <p>Così le parole di Confalonieri – presidente di Mediaset, consigliere di <hi rend="#b">Arnaldo Mondadori</hi>, consigliere del <hi rend="#b">Giornale</hi> – possono rendere la fotografia del momento. E’ l’anima “dialogante” di Forza Italia: è lui, con <hi rend="#b">Gianni Letta</hi>, che rappresenta la vera “unità di crisi” di <hi rend="#b">Palazzo Grazioli</hi> ed è lui – sempre con Letta – che spinge ogni volta per far mettere Berlusconi al tavolo delle riforme. E una volta di più lo ribadisce anche alla <hi rend="#i">Stampa:</hi> e le riforme?, gli chiedono, e lui ribatte che “tanto lo sa come la penso”. Berlusconi non doveva rompere il <hi rend="#b">patto del Nazareno</hi>? “Of course”. La fotografia del momento, d’altra parte, è di un partito ormai a pezzi (quelli che rimangono) tra chi tira da una parte per fare l’opposizione su tutto e quelli a cui piacerebbe tanto, tantissimo votare le riforme istituzionali che il centrodestra ha tante volte promesso e mai attuato e che, a questo giro, ha anche contribuito a scrivere con quell’intesa del gennaio 2014, la “<hi rend="#b">profonda sintonia</hi>” del <hi rend="#b">Patto del Nazareno</hi>, appunto.</p>
    <p>E il retro di quella fotografia è l’immagine di <hi rend="#b">Silvio Berlusconi</hi> che almeno in queste settimane pare voler rimanere lontano dal dibattito politico, quasi svogliato. A Roma prendeva fuoco la polemica sui <hi rend="#b">funerali</hi> dei <hi rend="#b">Casamonica</hi> (e tutti a intervistarli, e nessuno diceva niente) e lui era allo <hi rend="#b">Smaila’s</hi> in <hi rend="#b">Costa Smeralda</hi>. I senatori di Forza Italia si riuniscono a Palazzo Madama per decidere la linea da tenere sulle <hi rend="#b">riforme istituzionali</hi> e lui declina l’invito spiegando che il giorno dopo partirà per la <hi rend="#b">Russia</hi>, dove andrà a far visita al presidente <hi rend="#b">Vladimir Putin</hi>. <hi rend="#i">Il Giornale</hi> lo invita alla sua festa e lui, appunto, è ancora là, dall’amico Vladi.</p>
    <p>L’unico suo intervento negli ultimi 15 giorni è stata una telefonata al campus politico di Forza Italia “Everest 2015” nel quale ha spiegato che con le riforme istituzionali vede “il rischio forte all’orizzonte di <hi rend="#b">due riforme</hi> che potrebbero portare ad un regime se non saranno modificate: il combinato disposto di una riforma costituzionale che praticamente abolisce il Senato trasferendo la funzione legislativa solo alla Camera ed il premio (di maggioranza, <hi rend="#i">ndr</hi>) ad un solo partito che con meno del 40% dei voti potrebbe ottenere la <hi rend="#b">guida unica</hi> del Paese”. Vale a dire quello che ha sempre sognato e promesso per anni, sul quale peraltro è stato attaccato per gli stessi anni e che poi non è riuscito mai a fare.</p>
    <p>Non è arrivato il momento di <hi rend="#b">ritirarsi,</hi> allora, chiede la <hi rend="#i">Stampa</hi> a <hi rend="#b">Confalonieri</hi>? “Penso che l’esperienza sia importante – risponde il presidente di Mediaset – e il Cavaliere ne ha più di chiunque altro”. E allora potrebbe fare il sindaco di Milano, c’è chi dice che stravincerebbe contro chiunque. Qui Confalonieri invece dell’inglese usa il milanese: “Chi, Berlusconi? Ma va… Un sindaco lavora 15 ore al giorno per 365 giorni l’anno. E’ un lavoro che ti impegna tantissimo, e in una città così importante come Milano ancora di più. Certo, è uno <hi rend="#b">stakanovista.</hi> Però, come le ho detto, il tempo passa per tutti”. E <hi rend="#b">Renzi</hi> invece, quanto tempo ha? “Dico di <hi rend="#b">farlo lavorare</hi>. Perché mi pare che qualcosa la stia facendo, ha iniziato un percorso: ora vediamo un po’ dove arriva”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>