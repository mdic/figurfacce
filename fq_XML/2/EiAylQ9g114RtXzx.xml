<doc sitename="Il Fatto Quotidiano" title="Governo di sei mesi Lega-M5s? Crimi: &quot;Proposta di Salvini? L'offerta è arrivata troppo in ritardo, ma è da valutare&quot; - Il Fatto Quotidiano" author="F Q" date="2018-05-05" url="https://www.ilfattoquotidiano.it/2018/05/05/governo-di-sei-mesi-lega-m5s-crimi-proposta-di-salvini-lofferta-e-arrivata-troppo-in-ritardo-ma-e-da-valutare/4336183/" hostname="ilfattoquotidiano.it" description="Ieri la chiusura netta alla mossa di Salvini. Oggi qualcosa di molto simile, anche se qualcuno potrebbe comunque intravedere uno spiraglio. Il riferimento è alle parole del senatore del Movimento 5 Stelle Vito Crimi, che intervistato da Maria Latella su Sky Tg24 non ha chiuso totalmente alla proposta del leader del Carroccio, che ha messo …" categories="Politica" tags="Mario Monti;Matteo Renzi;Matteo Salvini;Sergio Mattarella;Silvio Berlusconi;Vito Crimi" fingerprint="ba7728f0f936c265">
  <main>
    <head rend="h1">Governo di sei mesi Lega-M5s? Crimi: “Proposta di Salvini? L’offerta è arrivata troppo in ritardo, ma è da valutare”</head>
    <graphic src="https://st.ilfattoquotidiano.it/wp-content/uploads/2018/04/04/crimi_675.jpg"/>
    <p><ref target="https://www.ilfattoquotidiano.it/2018/05/04/salvini-ci-riprova-governo-con-centrodestra-e-m5s-fino-dicembre-toninelli-ha-sprecato-la-sua-occasione/4334227/">Ieri la chiusura netta alla mossa di Salvini.</ref> Oggi qualcosa di molto simile, anche se qualcuno potrebbe comunque intravedere uno </p>
    <p><hi rend="#b">spiraglio</hi>. Il riferimento è alle parole del senatore del Movimento 5 Stelle</p>
    <p><hi rend="#b">Vito Crimi</hi>, che intervistato da</p>
    <p><hi rend="#b">Maria Latella</hi>su Sky Tg24 non ha chiuso totalmente alla proposta del leader del</p>
    <p><hi rend="#b">Carroccio</hi>, che ha messo sul tavolo un</p>
    <p><hi rend="#b">esecutivo M5s-Lega</hi>di sei mesi. “La risposta a Salvini è da valutare ma la sua</p>
    <p><hi rend="#b">offerta</hi>veramente arriva in ritardo” ha detto il</p>
    <p><hi rend="#b">parlamentare</hi>grillino, che poi alla domanda sulla</p>
    <p><hi rend="#b">credibilità</hi>del leader leghista ha risposto così: “Salvini è credibile? Di quale</p>
    <p><hi rend="#b">Salvini</hi>stiamo parlando? Perché ogni volta cambia la sua posizione…”. Quanto alle condizioni per riaprire la trattativa,</p>
    <p><hi rend="#b">Crimi</hi>ha sottolineato che “noi le abbiamo poste da tempo: ci sediamo ad un tavolo e discutiamo di temi per cittadini, ma discutono</p>
    <p>
      <hi rend="#b">Luigi</hi>
    </p>
    <p><hi rend="#b">Di Maio</hi>e Salvini. Punto. Senza terzi incomodi”. Chiaro il riferimento a</p>
    <p><hi rend="#b">Silvio Berlusconi</hi>, da sempre il vero ostacolo a un’intesa tra i due leader.</p>
    <p>Nello specifico, l’ex capogruppo grillino al Senato ha aggiunto che “se al tavolo si siedono <hi rend="#b">Salvini</hi> e Di Maio torneremmo alla proposta che abbiamo fato un mese fa: per questo non sappiano se Salvini è <hi rend="#b">credibile</hi>“. Per quanto riguarda le cause dell’attuale impasse Crimi non ha dubbi: “La responsabilità di questo stallo è di una <hi rend="#b">legge</hi><hi rend="#b">elettorale</hi> scritta e votata da tutte e tre le <hi rend="#b">forze politiche</hi> che oggi discutono: sono loro i responsabili di questa situazione non il M5s. Noi siamo stati gli unici in questo percorso che hanno presentato un ventaglio di soluzioni reali” ha detto il senatore, secondo cui “l’unica condizione posta è stata il No a <hi rend="#b">Berlusconi</hi>” mentre <ref target="https://www.ilfattoquotidiano.it/premium/articoli/pronti-al-governo-elettorale-le-camere-sciolte-a-luglio/">“abbiamo dato a Mattarella l’opportunità di aprire più scenari</ref>. Oggi dunque – ha ripetuto – la </p>
    <p><hi rend="#b">responsabilità</hi>è dei partiti”.</p>
    <p>Quando si è trattato di fare percentuali su un <hi rend="#b">eventuale</hi> ritorno alle <hi rend="#b">urne</hi>, l’esponente <hi rend="#b">pentastellato</hi> ha detto che c’è il 50% di possibilità che in settimana ci possa essere un “incontro” tra Salvini e Di Maio e il 50% che si torni al <hi rend="#b">voto</hi>. L’unica certezza, per Crimi, è il no del M5s a un governo tecnico: “Non è possibile farlo. L’ultimo è stato quello di Monti e Fornero che ancora molti <hi rend="#b">cittadini</hi> piangono. Credo – ha detto – che anche Matteo Salvini abbia detto di no. Quindi con due forze come la nostra contrarie sarebbe subito sfiduciato. E se resta per affari correnti si va a <hi rend="#b">votare</hi> in 70 giorni. Il voto – ha concluso – è ultima chance ma un <hi rend="#b">governo</hi><hi rend="#b">tecnico</hi> non è in discussione”.</p>
    <p>Sulla stessa linea d’onda anche <hi rend="#b">Riccardo Fraccaro</hi>, che ha definito “governo di tradimento” un eventuale esecutivo tra <hi rend="#b">Lega</hi>, Forza Italia e <hi rend="#b">Pd</hi>. “Noi abbiamo il massimo rispetto per il presidente <hi rend="#b">Mattarella</hi> che sta gestendo con equilibrio una situazione paradossale – ha detto – Il governo di tradimento, più che di <hi rend="#b">tregua</hi>, nascerà, però, se la <hi rend="#b">Lega</hi> aiuterà Pd e Forza Italia a farlo. Gli italiani hanno chiesto, invece, chiaramente, un governo di <hi rend="#b">cambiamento</hi>. Ogni altra formula che i partiti metteranno in campo calpesterà solo la volontà popolare”. Intervistato da QN, poi, Fraccaro si è detto convinto che un accordo tra i partiti già ci sia: “È evidente la sintonia di intenti tra <hi rend="#b">Renzi</hi> e Berlusconi, vedremo se anche Salvini si renderà responsabile di un <hi rend="#b">governo del Nazareno</hi> contro il M5S. Noi diciamo chiaramente no al ribaltone – ha aggiunto – uno schema da Seconda Repubblica che finirebbe per emarginare la prima forza politica del Paese. Un <hi rend="#b">raggiro</hi> per gli elettori”. No secco, invece, alla possibilità di mettere mano alla <hi rend="#b">legge</hi><hi rend="#b">elettorale</hi>, così come detto da Luigi Di Maio: “Il vero rischio è quello di una manovra di palazzo, fatta per impedire alla prima forza politica di governare, magari con la scusa di mettere mano alla legge elettorale – ha spiegato Fraccaro – Parlare ora di riforme <hi rend="#b">significa</hi> protrarre questa situazione di crisi e far sprofondare il Paese nelle sabbie mobili. Per <hi rend="#b">superare</hi> lo stallo si deve votare a <hi rend="#b">giugno</hi>“.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>