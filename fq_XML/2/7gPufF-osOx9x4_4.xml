<doc sitename="Il Fatto Quotidiano" title="Ddl concorrenza, governo prepara nuove misure anti scalata per difendere Mediaset da Vivendi - Il Fatto Quotidiano" author="F Q" date="2017-02-03" url="http://www.ilfattoquotidiano.it/2017/02/03/ddl-concorrenza-governo-prepara-nuove-misure-anti-scalata-per-difendere-mediaset-da-vivendi/3365946/" hostname="ilfattoquotidiano.it" description="Il governo sta preparando nuove misure anti scalata da inserire nel ddl sulla concorrenza, che dopo un lungo limbo in commissione Industria dovrebbe essere licenziato dal Parlamento entro marzo. La decisione è stata presa dopo l’avanzata di Vivendi in Mediaset e punta chiaramente a dare all’esecutivo armi con cui contrastare l’offensiva del bretone Vincent Bollorè sulla società televisiva della …" categories="Numeri &amp; News" tags="Agcom;Concorrenza;Mediaset;Ministero dello Sviluppo Economico;Nomine Agcom;PD;Silvio Berlusconi;Vivendi" fingerprint="f5e531d37f11808c">
  <main><head rend="h1">Ddl concorrenza, governo prepara nuove misure anti scalata per difendere Mediaset da Vivendi</head><graphic src="https://st.ilfattoquotidiano.it/wp-content/uploads/2016/10/berlusconi-confalonieri-675.jpg"/><p>Il governo sta preparando nuove misure<hi rend="#b"> anti scalata</hi> da inserire nel <hi rend="#b">ddl sulla concorrenza</hi>, che dopo un lungo limbo in commissione Industria dovrebbe essere licenziato dal Parlamento entro marzo. La decisione è stata presa<ref target="http://www.ilfattoquotidiano.it/2017/01/12/mediaset-sotto-assedio-dopo-lattacco-di-vivendi-cologno-si-allea-con-il-nemico-del-suo-nemico/3311575/"> dopo l’avanzata di Vivendi in Mediaset</ref> e punta chiaramente a dare all’esecutivo </p><p><ref target="http://www.ilfattoquotidiano.it/2016/12/15/mediaset-vivendi-sostegno-del-governo-scende-campo-larbitro-agcom-possibile-nostro-veto/3262953/">armi con cui contrastare l’offensiva del bretone</ref>sulla società televisiva della famiglia Berlusconi, visto che oggi Palazzo Chigi può al massimo tentare di esercitare una</p><hi rend="#b">Vincent Bollorè</hi><p><hi rend="#i">moral suasion</hi>. Non a caso il senatore Pd e relatore del provvedimento</p><p><hi rend="#b">Salvatore Tomaselli</hi>ha spiegato che l’obiettivo “è omogeneizzare la normativa italiana a quelle</p><p><hi rend="#b">più stringenti</hi>di altri paesi europei, come ad esempio la</p><p><hi rend="#b">Francia</hi>“. Una mossa che fa il paio con</p><p><ref target="http://www.ilfattoquotidiano.it/2017/02/01/agcom-morcellini-nuovo-commissario-il-pd-si-rafforza-nellautorita-un-momento-chiave-per-il-futuro-di-mediaset/3358807/">l’elezione a commissario dell’authority delle comunicazioni, l’</ref>: il partito di</p><hi rend="#b">Agcom</hi>, del candidato dem<hi rend="#b">Mario Morcellini</hi><p><hi rend="#b">Matteo Renzi</hi>cerca insomma di dotarsi di strumenti che rendano</p><p><ref target="http://www.ilfattoquotidiano.it/2016/12/13/mediaset-il-monito-di-gentiloni-agli-assedianti-francesi-non-siamo-aperti-a-scorribande/3257168/">meno evanescente il monito lanciato da</ref>, “l’Italia non è aperta a</p><hi rend="#b">Paolo Gentiloni</hi>a metà dicembre<p><hi rend="#b">scorribande</hi>“.</p><p>Lo schema del nuovo scudo, che si aggiungerebbe al<hi rend="#b"> golden power</hi> valido solo per scalate da parte di gruppi extra Ue, è in linea di massima definito: una volta superate determinate <hi rend="#b">soglie di partecipazione</hi>, l’investitore può essere obbligato a<hi rend="#b"> comunicare gli obiettivi</hi> che si propone di raggiungere in un determinato arco di tempo. Resta da capire come il tutto si concilierebbe con le buone prassi di funzionamento dei mercati azionari. Si modificherebbero poi le soglie stabilite dalla <hi rend="#b">direttiva europea Transparency</hi>, recepita in Italia nel 2016, che ha elevato dal 2 al 3% la quota azionaria superata la quale scatta l’obbligo di comunicazione al mercato.</p><p>“È un’ipotesi di lavoro venuta fuori durante una riunione fatta la scorsa settimana. C’è interesse del governo, il <hi rend="#b">ministero dello Sviluppo</hi> in particolare, a redigere questa misura, ma testi concordati non ce ne sono”, ha spiegato a <hi rend="#i">Reuters</hi> Tomaselli. “Ovviamente per noi questo è un tema condivisibile: se il governo lo presenta noi lo sosteniamo”. Secondo Tomaselli, la legge sulla concorrenza è lo strumento migliore per intervenire. “Il ddl è stato <hi rend="#b">calendarizzato</hi> in aula al Senato per l’ultima settimana di febbraio. Chiuso il passaggio in Senato va alla Camera per l’ultima lettura. Questo è un accordo già definito, tant’è che la Camera ha già calendarizzato l’ultima lettura a marzo. Quindi la legge sulla concorrenza sarebbe <hi rend="#b">più veloce</hi> di un decreto ad hoc”.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>