<doc sitename="Il Fatto Quotidiano" title="Governo, i timori di Renzi nella telefonata a Salvini: &quot;Ma non riuscite a convincere Berlusconi a fare un passo indietro?&quot; - Il Fatto Quotidiano" author="F Q" date="2018-05-08" url="https://www.ilfattoquotidiano.it/2018/05/08/governo-i-timori-di-renzi-nella-telefonata-a-salvini-ma-non-riuscite-a-convincere-berlusconi-a-fare-un-passo-indietro/4340677/" hostname="ilfattoquotidiano.it" description="Quando tutto stava per precipitare, mentre il presidente della Repubblica affinava le frasi per spiegare con linguaggio felpato ai partiti e agli italiani quali sono i rischi di un voto tra luglio e ottobre, c’è stato un colloquio tra due insospettabili per tentare una soluzione in extremis, almeno nelle intenzioni di uno dei due. Matteo …" categories="Politica" tags="Governo;Governo Tecnico;Matteo Renzi;Matteo Salvini;PD;Silvio Berlusconi" fingerprint="f93ebe60f00fe41d">
  <main>
    <head rend="h1">Governo, i timori di Renzi nella telefonata a Salvini: “Ma non riuscite a convincere Berlusconi a fare un passo indietro?”</head>
    <graphic src="https://st.ilfattoquotidiano.it/wp-content/uploads/2018/03/23/renzi-675.jpg"/>
    <p>Quando tutto stava per precipitare, mentre <ref target="https://www.ilfattoquotidiano.it/2018/05/07/consultazioni-mattarella-governo-neutrale-e-di-servizio-e-stop-a-dicembre-con-voto-in-autunno-ce-rischio-aumento-iva/4339543/">il presidente della Repubblica affinava le frasi per spiegare con linguaggio felpato ai partiti e agli italiani quali sono i rischi di un voto tra luglio e ottobre</ref>, c’è stato un colloquio tra due insospettabili per tentare una soluzione in extremis, almeno nelle intenzioni di uno dei due. </p>
    <p><hi rend="#b">Matteo Renzi</hi>ha telefonato a</p>
    <p><hi rend="#b">Matteo Salvini</hi>, perché non poteva credere che davvero</p>
    <p><hi rend="#b">Lega</hi>e</p>
    <p><hi rend="#b">Movimento Cinque Stelle</hi>non avessero trovato l’accordo per formare un governo.</p>
    <p>Era quello il vaticinio dell’<hi rend="#b">ex segretario Pd</hi>. Lo ha ripetuto per settimane: “Le forze che hanno vinto devono governare, tocca a loro”. E ci credeva, evidentemente, che sarebbe finita davvero così se lunedì – racconta il <hi rend="#i">Corriere della Sera</hi> – a un certo punto ha ripescato il numero del leader leghista, già contattato nei giorni passati per sondare la possibilità di un<hi rend="#b"> esecutivo tecnico</hi>, e gli ha chiesto: “Scusa Matteo, davvero non riuscite a convincere Berlusconi a fare un passo indietro?”. “No Matteo”, ha risposto dall’altra parte Salvini. Aggiungendo, racconta il <hi rend="#i">Corriere</hi>: “Ma visto che ci vai d’accordo molto più di me, <hi rend="#b">prova a convincerlo tu</hi>“.</p>
    <p>La mossa in zona Cesarini, alla quale non si sa se Renzi abbia dato seguito, è stata questa. Anche qualora la causa salviniana fosse stata davvero perorata dall’ex segretario i risultati sono stati minimi, se non nulli. Perché <hi rend="#b">Silvio Berlusconi</hi> ha rifiutato di sganciarsi in cambio di<hi rend="#b"> tre ministeri</hi> da assegnare a persone vicine a <hi rend="#b">Forza Italia</hi> e resta accanto a Salvini con l’unico distinguo, almeno per il momento, della preferenza sulla data del voto: <ref target="https://www.ilfattoquotidiano.it/2018/05/07/governo-neutrale-lega-e-m5s-si-oppongono-e-chiedono-voto-a-luglio-fi-prende-tempo-meglio-lautunno/4339988/"> “No luglio, sì in autunno”, ha spiegato il partito dopo la strigliata di Mattarella</ref>.</p>
    <p>Così ora anche il Pd che<ref target="https://www.ilfattoquotidiano.it/2018/05/04/di-maio-governo-di-tregua-non-esiste-con-traditori-del-popolo-renzi-orgoglioso-daver-evitato-intesa-con-m5s/4333269/"> Renzi ha voluto “ orgogliosamente” isolare nei dialoghi per la formazione di un governo politico</ref> adesso ha pochi mesi per riorganizzarsi e prepararsi a un’altra </p>
    <p><hi rend="#b">sfida elettorale</hi>.</p>
    <p><ref target="https://www.ilfattoquotidiano.it/2018/05/07/sondaggi-la-strategia-di-matteo-salvini-e-vincente-la-lega-vola-al-244-per-cento-e-cannibalizza-forza-italia-stabili-m5s-e-pd/4339999/">Con i</ref>, il rischio di un</p>
    <hi rend="#b">sondaggi in picchiata</hi>
    <p><hi rend="#b">voto polarizzato</hi>, il</p>
    <p><ref target="https://www.ilfattoquotidiano.it/2018/05/03/direzione-pd-martina-si-consegna-al-potere-renziano-poi-ottiene-fiducia-tempo-m5s-partita-chiusa/4330986/">vuoto di leadership</ref>e l’impossibilità di sfruttare l’</p>
    <p><hi rend="#b">opposizione</hi>per recuperare terreno, le urne sono uno scenario preoccupante per i democratici. E ancora di più per l’ex segretario,</p>
    <p><ref target="https://www.ilfattoquotidiano.it/2018/01/27/liste-pd-matteo-renzi-convinti-di-aver-messo-campo-la-miglior-squadra-per-vincere-le-elezioni/4120875/">che non sarà più il plenipotenziario durante la formazione delle liste</ref>. Un’arma usata lo scorso febbraio contro le</p>
    <p><hi rend="#b">minoranze più riottose</hi>che rischia di trasformarsi in un boomerang.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>