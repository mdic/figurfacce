<doc sitename="Il Fatto Quotidiano" title="Elezioni, Di Maio: “Nel M5s razzisti, omofobi e massoni non sono candidabili. Confronto tv? Disponibilissimo” - Il Fatto Quotidiano" author="Gisella Ruccia" date="2018-01-30" url="https://www.ilfattoquotidiano.it/2018/01/30/elezioni-di-maio-nel-m5s-razzisti-omofobi-e-massoni-non-sono-candidabili-confronto-tv-disponibilissimo/4125624/" hostname="ilfattoquotidiano.it" description="“Chi urla odio razziale, chi usa espressioni omofobe, chi è iscritto alla massoneria, chi nella propria vita ha portato nella vita azioni indecenti non si può candidare col M5s”. Sono le parole pronunciate a Otto e Mezzo (La7) dal candidato M5S alla presidenza del Consiglio, Luigi Di Maio, a proposito delle proteste e dei ricorsi …" categories="Elezioni Politiche 2018" tags="Beppe Severgnini;La7;Luigi di Maio;Matteo Renzi;Movimento 5 Stelle;Silvio Berlusconi" fingerprint="eea982356b5e87b3">
  <main>
    <p>“Chi urla <hi rend="#b">odio razziale</hi>, chi usa espressioni <hi rend="#b">omofobe</hi>, chi è iscritto alla <hi rend="#b">massoneria</hi>, chi nella propria vita ha portato nella vita <hi rend="#b">azioni indecenti</hi> non si può candidare col<hi rend="#b"> M5s</hi>”. Sono le parole pronunciate a <ref target="http://www.la7.it/otto-e-mezzo"> Otto e Mezzo</ref> (La7) dal candidato M5S alla presidenza del Consiglio, </p>
    <p><hi rend="#b">Luigi Di Maio</hi>, a proposito delle proteste e dei ricorsi degli esclusi dalle</p>
    <p><hi rend="#b">Parlamentarie</hi>. “Abbiamo fermato anche altre candidature in cui abbiamo trovato qualche anomalia” – continua – “come ad esempio, di persone che erano iscritte al registro della massoneria”. Il giornalista del Corriere della Sera,</p>
    <p><hi rend="#b">Beppe Severgnini</hi>, commenta: “Meglio tardi che mai, soprattutto per quanto riguarda l’odio in rete. Noi giornalisti abbiamo subito insulti che lei non può immaginare. Anzi, se li immagina. Nel mondo 5 Stelle c’è questo problema. Perché non lo ammette e dice che i suoi gli sono scappati di mano?”. Di Maio replica: “In questi anni, anche per le elezioni comunali e regionali, abbiamo sempre escluso anche candidati in corsa, che avevano delle espressioni di odio pesante o dei comportamenti sbagliati. Anche io ricevo in rete da fan di altri partiti insulti, espressioni di odio e</p>
    <p><hi rend="#b">minacce di morte</hi>”. Di Maio poi sottolinea: “Sono disponibilissimo a confrontarmi con tutti i candidati alla presidenza del Consiglio delle altre forze politiche. Anche con</p>
    <p><hi rend="#b">Renzi</hi>, ovviamente se le forze politiche ci faranno sapere se veramente quelli sono i loro candidati alla presidenza del Consiglio, visto che Renzi dice che gli sta bene anche</p>
    <p><hi rend="#b">Gentiloni</hi>e</p>
    <p><hi rend="#b">Berlusconi è ineleggibile</hi>. Io posso anche confrontarmi con Renzi e Berlusconi, però queste persone promettono di cambiare il Paese, dopo che hanno governato 5-20 anni. Mi riesce anche difficile avere davanti un interlocutore che abbia la credibilità di dire che vuole cambiare il Paese, quando negli ultimi 20 anni in cui ha governato lo ha peggiorato”</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>