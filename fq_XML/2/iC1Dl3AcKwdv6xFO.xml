<doc sitename="Il Fatto Quotidiano" title="Ruby ter, pm: &quot;Pagata 320mila euro per andare in Messico e non testimoniare&quot; - Il Fatto Quotidiano" author="F Q" date="2015-06-30" url="http://www.ilfattoquotidiano.it/2015/06/30/ruby-ter-pm-pagata-320mila-euro-per-andare-in-messico-e-non-testimoniare/1831131/" hostname="ilfattoquotidiano.it" description="Doveva testimoniare nel processo in cui era imputato Silvio Berlusconi, ma di Ruby Rubacuori nessuno sapeva nulla. Neanche il suo avvocato. Ma la giovane marocchina era volata via in Messico e scriveva sul suo profilo Facebook di essere felice: “Con i nonni e la sofy…soy feliz”. L’aggiunto Ilda Boccassini rinunciò a quel teste e ora dagli atti …" categories="Giustizia" tags="Caso Ruby;Luca Risso;Messico;Processo Ruby;Ruby;Silvio Berlusconi" fingerprint="2bb7ec2e713c500c">
  <main>
    <head rend="h1">Ruby ter, pm: “Pagata 320mila euro per andare in Messico e non testimoniare”</head>
    <graphic src="https://st.ilfattoquotidiano.it/wp-content/uploads/2015/02/ruby-675.jpg"/>
    <p><ref target="http://www.ilfattoquotidiano.it/2012/12/10/processo-ruby-marocchina-non-arriva-in-aula-boccassini-b-vuole-dilatare-tempi/441212/">Doveva testimoniare nel processo in cui era imputato Silvio Berlusconi, ma di Ruby Rubacuori nessuno sapeva nulla.</ref> Neanche il suo avvocato. Ma la giovane marocchina era volata via in </p>
    <p><hi rend="#b">Messico</hi>e scriveva sul suo profilo Facebook di essere felice: “Con i nonni e la sofy…soy feliz”. L’aggiunto Ilda Boccassini rinunciò a quel teste e</p>
    <p><ref target="http://www.ilfattoquotidiano.it/2015/06/30/ruby-ter-berlusconi-e-le-olgettine-verso-il-processo-tutti-pagamenti-del-bancomat-umano-alle-testi-pagate-mentire/1830183/">ora dagli atti dell’inchiesta ter, che si è chiusa oggi,</ref>emerge che quella lunga vacanza tra il dicembre 2012 e il gennaio 2013, periodo in cui era citata per ben due volte in aula come teste e non si era presentata, era stato pagato circa 320mila euro per conto dell’ex premier.</p>
    <p><ref target="http://www.ilfattoquotidiano.it/2015/06/30/ruby-ter-chiusa-lindagine-per-silvio-berlusconi-e-le-olgettine-bozza/1827240/">Che, secondo i pm di Milano, ha versato, attraverso bonifici, in totale 7 milioni di euro proprio su un conto in Messico</ref>.</p>
    <p>A svelare, per primo, anche <ref target="http://www.ilfattoquotidiano.it/2014/07/31/ruby-lex-avvocato-pagata-oltre-6-milioni-parlo-perche-berlusconi-assolto/1078478/">la cifra approssimativa di questa munificenza era stato l’avvocato Egidio Verzini, ex legale della giovane</ref>. Verizini, </p>
    <p><ref target="http://www.ilfattoquotidiano.it/2013/11/26/processo-ruby-ex-lagale-voleva-costituirsi-parte-civile-ma-poi-ci-sono-stati-interventi-esterni/791823/">che nel 2011 voleva farla costituire parte civile</ref>contro l’allora leader del Pdl, rinunciò al mandato per contrasti con la ragazza e di fatto l’istanza di costituzione di parte civile non venne mai presentata nel dibattimento. Il legale poi, però, comunicò alla stampa che “non essendo state condivise dalla cliente le impostazioni e le modalità difensive proposte” era “venuto meno il</p>
    <p><hi rend="#b">rapporto di fiducia</hi>con conseguente interruzione del mandato”. A distanza di due anni l’avvocato, quando ormai Berlusconi aveva incassato l’assoluzione, rivelò che c’erano “stati degli</p>
    <p><hi rend="#b">interventi esterni</hi>, ovviamente intuibili da chiunque, e anche delle pressioni sul mio operato”.</p>
    <p>Gli inquirenti non hanno potuto, però, ancora verificare il presunto versamento di cui ha parlato l’avvocato Verzini perché, allo stato, il Messico <hi rend="#b">non ha fornito risposte alla rogatoria inoltrata</hi>. Sulla vicenda Messico vale la pena ricordare che <hi rend="#b">Luca Risso,</hi> ex compagno di Ruby, è indagato per riciclaggio, perché secondo l’accusa ha ricevuto da <hi rend="#b">Karima El Mahroug</hi> i soldi che poi, in parte, sono stati utilizzati “per mezzo di bonifici provenienti dal suo conto corrente e dunque facendolo apparire come proprio” ad acquistare immobili, aziende e macchinari che spediva in Messico dall’Italia destinandoli alla società Playa Cooperation”.</p>
    <p>Inoltre, tra le carte raccolte dalla Procura di Milano, c’è anche la prova che il<hi rend="#b"> lungo documento letto</hi> nell’aprile 2013 dalla ragazza durante la conferenza stampa da lei convocata davanti al Palazzo di Giustizia, per difendere se stessa e Berlusconi, sia stato scritto da un avvocato. </p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>