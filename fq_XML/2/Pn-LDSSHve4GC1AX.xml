<doc sitename="Il Fatto Quotidiano" title="Berlusconi: &quot;Riconquistiamo Milano e Italia. Renzi pensa solo a posti di potere&quot; - Il Fatto Quotidiano" author="F Q" date="2015-03-28" url="http://www.ilfattoquotidiano.it/2015/03/28/berlusconi-riconquistiamo-milano-italia-renzi-pensa-posti-potere/1545566/" hostname="ilfattoquotidiano.it" description="La “sfida” riparte da Milano, ma l’obiettivo è quello di “riconquistare da lì l’Italia”. Per toglierla alla sinistra che “cambia facce ma mai sostanza” e “purtroppo anche Renzi lo sta dimostrando, pensa solo ad occupare il potere a qualunque costo”. Silvio Berlusconi, intervenuto per telefono al Pirellone a un evento di Forza Italia per il lancio della campagna …" categories="Politica" tags="Forza Italia;Matteo Renzi;Silvio Berlusconi" fingerprint="5ec6aa75f86b8979">
  <main>
    <head rend="h1">Berlusconi: “Riconquistiamo Milano e Italia. Renzi pensa solo a posti di potere”</head>
    <graphic src="https://st.ilfattoquotidiano.it/wp-content/uploads/2015/03/berlusconi-6753.jpg"/>
    <p>La “<hi rend="#b">sfida</hi>” riparte da Milano, ma l’obiettivo è quello di “<hi rend="#b">riconquistare</hi> da lì l’Italia”. Per toglierla alla <hi rend="#b">sinistra</hi> che “cambia facce ma mai sostanza” e “purtroppo anche Renzi lo sta dimostrando, pensa solo ad <hi rend="#b">occupare il potere</hi> a qualunque costo”. <hi rend="#b">Silvio Berlusconi</hi>, intervenuto per telefono al Pirellone a un evento di Forza Italia per il lancio della campagna elettorale per <hi rend="#b">Palazzo Marino</hi> nel 2016, torna ad alzare i toni. “Vogliamo far ripartire <hi rend="#b">Milano</hi>, e da Milano far ripartire l’Italia”, ha detto l’ex Cavaliere. “Ricordiamoci che a Milano e in Italia siamo la <hi rend="#b">maggioranza</hi><hi rend="#b">vera</hi>, la maggioranza naturale”, ha poi sostenuto il leader di Forza Italia, che era atteso all’evento organizzato da <hi rend="#b">Mariastella Gelmini</hi>, vice capogruppo vicario azzurro alla Camera, ma è invece rimasto ad Arcore per <hi rend="#b">un’influenza</hi>.</p>
    <hi rend="#i">video di Francesca Martelli</hi>
    <p>Parlando ai militanti del partito, l’ex presidente del Consiglio ha spiegato che “chi non va a votare non è di sinistra”, per cui “noi dobbiamo assumerci il compito di riportare tutti a votare” perché è “necessario che i</p>
    <p><hi rend="#b">moderati</hi>tornino a sostenerci con il loro voto”. Per questo ciascun militante dovrà far campagna “al</p>
    <p><hi rend="#b">bar</hi>, al</p>
    <p><hi rend="#b">lavoro</hi>, in</p>
    <p><hi rend="#b">parrocchia</hi>“.</p>
    <p>“Abbiamo cambiato il volto di Milano, la sinistra negli ultimi quattro anni ha vissuto di <hi rend="#b">rendita</hi>“, è stato il giudizio sulla gestione del capoluogo lombardo. Per questo “dobbiamo riconquistare Palazzo Marino con un sindaco che sia la <hi rend="#b">sintesi</hi> della nostra storia, io naturalmente sarò con voi e vinceremo insieme”, ha assicurato poi per dare la carica ai militanti azzurri in vista delle amministrative milanesi dell’anno prossimo. “Milano – ha aggiunto – è la città del fare” e occorre farla “ripartire” per poi ricominciare da qui la sfida al centrosinistra”. Berlusconi ha spiegato infine che Fi presenterà “un programma dettagliato che avrà al centro <hi rend="#b">qualità della vita</hi> dopo anni di disordine e <hi rend="#b">degrado</hi> totale”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>