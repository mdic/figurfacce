<doc sitename="Il Fatto Quotidiano" title="Berlusconi e De Benedetti, le larghe intese: ecco la loro concessionaria per il web - Il Fatto Quotidiano" author="Eleonora Bianchini" date="2014-07-17" url="http://www.ilfattoquotidiano.it/2014/07/17/berlusconi-e-de-benedetti-le-larghe-intese-degli-affari-ecco-la-loro-concessionaria-per-il-web/1064151/" hostname="ilfattoquotidiano.it" description="Silvio Berlusconi entra in affari con l’eterno rivale Carlo De Benedetti. Quella di una concessionaria congiunta di pubblicità web sembrava soltanto un rumor estivo tra storici nemici. Il 10 luglio il gruppo editoriale L’Espresso in una nota aveva definito “del tutto infondate” le indiscrezioni uscite sui giornali su uno scenario di questo tipo. Non solo. Aveva …" categories="Televisione" tags="Carlo De Benedetti;Gruppo Espresso;LEspresso;Pubblicità;Rcs;Silvio Berlusconi;Web" fingerprint="282d72efd33f8f98">
  <main>
    <head rend="h1">Berlusconi e De Benedetti, le larghe intese: ecco la loro concessionaria per il web</head>
    <graphic src="https://st.ilfattoquotidiano.it/wp-content/uploads/2014/07/immagine-de-benedetti-berlusconi-6402.jpg"/>
    <p><hi rend="#b">Silvio Berlusconi</hi> entra in affari con l’eterno rivale <hi rend="#b">Carlo De Benedetti</hi>. Quella di una concessionaria congiunta di pubblicità web sembrava soltanto un rumor estivo tra storici nemici. Il 10 luglio il gruppo editoriale <hi rend="#i">L’Espresso</hi> in una nota aveva definito “del tutto infondate” le indiscrezioni uscite sui giornali su uno scenario di questo tipo. Non solo. Aveva anche puntualizzato che “eventuali progetti tra concessionarie di pubblicità di diversi operatori del settore potranno avere una natura circoscritta e un carattere puramente operativo e commerciale”. Ma secondo quanto risulta a <hi rend="#i">ilfattoquotidiano.it </hi>la società è in dirittura d’arrivo e ha tutti i numeri per decidere i prezzi del settore dell’<hi rend="#i">advertising</hi> online in <hi rend="#b">Italia</hi> insieme ai grandi colossi come <hi rend="#b">Google</hi> e <hi rend="#b">Facebook</hi>. E solleva lo spettro del bavaglio sulle testate coinvolte. Perché, se il volume d’affari diventa consistente, sarà più complicato continuare a scrivere di temi, affari e questioni sensibili che riguardano i firmatari dell’accordo. </p>
    <p><ref target="http://www.ilfattoquotidiano.it/2014/07/09/pubblicita-online-berlusconi-e-de-benedetti-soci-lasse-comune-degli-eterni-rivali/1055141/">I partner sono Mediamond – joint venture divisa tra Mondadori Pubblicità e la concessionaria di Mediaset Publitalia ’80, – la Manzoni, concessionaria del gruppo Espresso, Rcs e Banzai, società controllata da Paolo Ainio dalla Sator di Matteo Arpe, e Italia Online</ref>, concessionaria di </p>
    <p><hi rend="#i">Virgilio</hi>e</p>
    <p><hi rend="#i">Libero</hi>. Evocativo il nome della nuova impresa:</p>
    <p><hi rend="#b">Gold 5</hi>(o</p>
    <p><hi rend="#b">Golden 5</hi>), i “5 d’oro”. Che, certo, sono i soci, ma che ricorda anche il</p>
    <p><hi rend="#b">5 dorato</hi>di</p>
    <p><hi rend="#i">Canale 5</hi>, cioè il Biscione. L’idea nasce circa un anno fa da</p>
    <p><hi rend="#b">Andrea Santagata</hi>, amministratore delegato di</p>
    <p><hi rend="#b">Banzai Media</hi>, e</p>
    <p><hi rend="#b">Davide Mondo</hi>, amministratore delegato di</p>
    <p><hi rend="#b">Mediamond</hi>. Identificano come partner</p>
    <p><hi rend="#b">Rcs</hi>,</p>
    <p><hi rend="#b">Manzoni</hi>e</p>
    <p><hi rend="#b">Italia Online</hi>. Il modello a cui vorrebbero ispirarsi è quello avviato da</p>
    <p><hi rend="#i">La Place Media</hi>, federazione di concessionarie francese nata nel 2012, che raggruppa</p>
    <p><hi rend="#b">150 editori</hi>, per un’audience complessiva, si legge sul profilo</p>
    <p><hi rend="#b">30 milioni di pagine viste</hi>e 4,5 miliardi di impression al mese.</p>
    <p>L’idea piace molto a <hi rend="#b">Wpp</hi> – primo centro media italiano attraverso cui transita più della metà degli investimenti pubblicitari del mercato italiano, escluso <hi rend="#b">Google</hi> – che accoglie positivamente la nascita di una società in grado di concentrare sotto un’unica sigla i principali <hi rend="#b">interlocutori</hi> del settore editoriale online, da sempre <hi rend="#b">frastagliato</hi> e molto più <hi rend="#b">complesso</hi> rispetto a quello della tv. Nella nuova società, infatti, ci sono i principali attori dell’editoria web italiana, perché sono coinvolti <hi rend="#b">Berlusconi</hi> e <hi rend="#b">De Benedetti</hi>.</p>
    <p><hi rend="#b">Gold 5</hi> punta ad aggregare un network di siti premium (come, ad esempio, <hi rend="#i">Corriere.it</hi>, <hi rend="#i">Repubblica.it </hi>o <hi rend="#i">TgCom24</hi>) con un modello di offerta e target simili a quelli utilizzati dal mercato televisivo. Individuato il pubblico di riferimento (target group), si tende ad allineare il costo per<hi rend="#b"> grp-web</hi> (indice di misurazione del target raggiunto da una determinata campagna pubblicitaria per mezzo) a quello del <hi rend="#b">grp-tv</hi>, che ad oggi costa meno rispetto a quello online, incluso <hi rend="#b">youtube</hi>. Il mercato di riferimento principale di <hi rend="#b">Gold 5</hi> è quello televisivo. Quindi, la società vuole limare i prezzi dell’<hi rend="#i">advertising</hi> online per avvicinarli a quelli della <hi rend="#b">tv</hi>. Una strategia che inevitabilmente si riflette anche sugli altri <hi rend="#b">competitor</hi> e che, vista la rilevanza dei partner e dei siti premium coinvolti, può tradursi in una <hi rend="#b">rideterminazione</hi> di prezzi più bassi da parte dei <hi rend="#b">concorrenti</hi>. Una scelta forzata per essere <hi rend="#b">competitivi</hi>.</p>
    <p>L’offerta di<hi rend="#b"> Gold 5</hi> è composta da due formati: <hi rend="#b">masthead</hi> (formato di grande impatto e ben visibile sul sito, posto tra la testata e il corpo della pagina) e il<hi rend="#b"> box 300 x 250</hi>, per poi probabilmente agganciare il<hi rend="#b"> pre-roll</hi> (pubblicità che precede i video). E proprio quello dei video è un mercato in espansione che oggi vale il 13 per cento del totale, ma che, per gli editori web, comincia a rappresentare una delle principali fonti di raccolta pubblicitaria e nel giro poco raggiungerà 1/3 della loro raccolta complessiva.</p>
    <p>Tutto bene se funzionasse come il modello francese, ma non è così. Perché <hi rend="#b">Gold 5</hi>, a differenza di <hi rend="#i">La Place Media</hi>, riunisce soltanto pochi editori. La nuova società<hi rend="#b"> Berlusconi-De Benedetti</hi> mira a determinare i prezzi del settore e a posizionarsi come prima concessionaria sul mercato <hi rend="#b">video-online</hi> italiano. E chissà se, una volta lanciata sul mercato, i giornalisti delle testate coinvolte possano godere della stessa libertà di oggi, evitando le influenze di chi partecipa alla nuova impresa. Che indirizza i suoi inserzionisti da <hi rend="#b">Mediaset</hi> al gruppo <hi rend="#i">Espresso</hi>, i lidi editoriali e politici opposti dei due (ex) eterni rivali<hi rend="#b">.</hi></p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>