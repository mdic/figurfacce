<doc sitename="Il Fatto Quotidiano" title="Berlusconi, Gelmini attacca Padellaro: &quot;Berlusconi 'simpatico nonnino'? Cattiveria banale&quot;. &quot;Oggettivamente è nonno&quot; - Il Fatto Quotidiano" author="Gisella Ruccia" date="2017-11-23" url="https://www.ilfattoquotidiano.it/2017/11/23/berlusconi-gelmini-attacca-padellaro-berlusconi-simpatico-nonnino-cattiveria-banale-oggettivamente-e-nonno/3997254/" hostname="ilfattoquotidiano.it" description="Scontro vivace a L’Aria che Tira (La7) tra il presidente de Il Fatto Quotidiano, Antonio Padellaro, e la deputata di Forza Italia, Mariastella Gelmini. Quest’ultima insorge quando Padellaro osserva: “Oggi tutti quanti apprezziamo il Berlusconi simpatico nonnino che allatta gli agnellini“. “Ma che significa?”, chiede Gelmini. “Ma è lui che si presenta con gli anziani …" categories="La7" tags="Antonio Ingroia;Antonio Padellaro;Bruno Vespa;Forza Italia;La7;Mariastella Gelmini;Polemica;Silvio Berlusconi" fingerprint="bbbe502f43958581">
  <main>
    <p>Scontro vivace a <hi rend="#b"> L’Aria che Tira</hi> (La7) tra il presidente de </p>
    <p><hi rend="#b">Il Fatto Quotidiano, Antonio Padellaro</hi>, e la deputata di</p>
    <p><hi rend="#b">Forza Italia, Mariastella Gelmini</hi>. Quest’ultima insorge quando Padellaro osserva: “Oggi tutti quanti apprezziamo il</p>
    <p><hi rend="#b">Berlusconi simpatico nonnino che allatta gli agnellini</hi>“. “Ma che significa?”, chiede Gelmini. “Ma è lui che si presenta con gli anziani e coi nonni” – risponde l’ex direttore del Fatto – “</p>
    <p><hi rend="#b">Cosa ho detto di offensivo? E’ un simpatico nonnino. Non è un nonno? E’ un fatto oeggettivo</hi>“. “Mi sembra</p>
    <p><hi rend="#b">un’affermazione cattiva e banalizzante</hi>“, ribatte l’ex ministro dell’Istruzione. E Padellaro replica: “</p>
    <p><hi rend="#b">Noi abbiamo il dovere della memoria</hi>, perché un Paese che non ha memoria e che non ricorda quelle che Vespa chiama ‘leggerezze’e io definirei diversamente. Se non abbiamo memoria, facciamo un cattivo servizio ai telespettatori e ai cittadini che vanno a votare.</p>
    <p><hi rend="#b">I politici vanno giudicati nella loro complessità e nella loro storia</hi>“. Gelmini parla di</p>
    <p><hi rend="#b">‘fandonie’ e ‘falsità’</hi>e interviene</p>
    <p><hi rend="#b">Bruno Vespa</hi>: “</p>
    <p><hi rend="#b">John Kennedy lo ricordate come l’uomo della speranza o come l’uomo affetto da bulimia sessuale rispetto alla quale Berlusconi era un dilettante?</hi>“. “Entrambe le cose”, replica Padellaro. E il conduttore di Porta a Porta continua: “Era una roba impressionante, anche con un cattivo gusto che Berlusconi non aveva. Lui era solito andare con la moglie Jackie a una festa, poi scompariva e se ne andava con un’altra ragazza”. Prende la parola Gelmini, che menziona</p>
    <p><hi rend="#b">Antonio Ingroia</hi>: “Rappresenta quella minoranza politicizzata della magistratura, una piaga che ha piegato la toga a interessi di parte. Milioni di euro dei contribuenti spesi per intercettare e spiare Berlusconi”. Padellaro non ci sta: “Va bene, ma</p>
    <p><hi rend="#b">non stiamo parlando dell’arcangelo Gabriele</hi>, ma di un signore che avrebbe potuto essere più attento al rispetto delle leggi. Non dimentichiamo che Berlusconi è uno degli uomini più ricchi del pianeta ed è un signore che ha ancora il controllo di 3 importanti emittenti televisive. Non stiamo parlando di un poverino che sta in giro”</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>