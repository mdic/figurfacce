<doc sitename="Il Fatto Quotidiano" title="Elezioni, lo sfogo di Razzi: &quot;Fi non mi candida più, i posti sono finiti. Ora capisco chi vota M5s&quot; - Il Fatto Quotidiano" author="Gisella Ruccia" date="2018-01-30" url="https://www.ilfattoquotidiano.it/2018/01/30/elezioni-lo-sfogo-di-razzi-fi-non-mi-candida-piu-i-posti-sono-finiti-ora-capisco-chi-vota-m5s/4125611/" hostname="ilfattoquotidiano.it" description="“La mia candidatura all’estero per Forza Italia? Stavo per dire una parolaccia. Io ho accettato la candidatura, ma mi hanno richiamato dicendo che i posti erano finiti. E allora che cazzo me lo chiedete a fare?”. Lo rivela ai microfoni de La Zanzara (Radio24) il senatore uscente di Forza Italia, Antonio Razzi, che racconta la …" categories="Elezioni Politiche 2018" tags="Antonio Razzi;Forza Italia;Paolo Romani;Silvio Berlusconi" fingerprint="a8b6514ee0e66674">
  <main>
    <p>“La mia candidatura all’estero per <hi rend="#b">Forza Italia</hi>? Stavo per dire una parolaccia. Io ho accettato la candidatura, ma mi hanno richiamato dicendo che<hi rend="#b"> i posti erano finiti</hi>. E allora che cazzo me lo chiedete a fare?”. Lo rivela ai microfoni de <hi rend="#b">La Zanzara</hi> (Radio24) il senatore uscente di Forza Italia, <hi rend="#b">Antonio Razzi</hi>, che racconta la vicenda kafkiana: “Non c’è più posto, hanno preferito altri fenomeni. <hi rend="#b">Paolo Romani</hi> mi ha chiamato per dirmi che c’era un posto per candidarmi all’estero. Io ho risposto che ho lavorato bene nella mia regione, gli abruzzesi mi adorano e mi voterebbero in massa. Ho detto anche che per me sarebbe stata una grande spesa e che volevo riflettere. Romani mi ha risposto di non preoccuparmi, perché mi avrebbero aiutato. Ieri sera l’ho chiamato, ma non mi ha risposto. Poi stamattina, dopo un mio sms, mi ha telefonato e gli ho comunicato la mia decisione di candidarmi. E mi ha detto che non c’è più posto, è tutto pieno”. Poi aggiunge: “Non li ho mandati a quel paese, perché sono uno sportivo democratico. Non me ne frega niente. Ho provato a chiamare <hi rend="#b">Berlusconi</hi>, ma non me lo passano mai. Come cazzo faccio a parlare con lui? Gatta ci cova. Non parliamo di quelli che sono andati via dal partito, l’hanno tradito, sono andati a fare i ministri con<hi rend="#b"> Ncd</hi>, sono tornati a Forza Italia e sono stati pure candidati. Questa per me è sicuramente una <hi rend="#b">umiliazione</hi>. E’ giustificato allora il cittadino che non va a votare o che vota il <hi rend="#b">M5S</hi> perché è incazzato”. E commenta, sconsolato: “Cosa farò tutto il giorno? Questo me lo chiede sempre mia moglie. In Svizzera stavo dalla mattina alla sera sempre a lavorare, ora non so nemmeno io che cavolo devo fare. Vengo a lavorare con voi, <hi rend="#b">Cruciani e Parenzo</hi>. Comunque, non mi deprimo. L’importante è che sta la salute. Di tutto il resto non me ne frega niente”</p>
    <p>Gentile lettore, la pubblicazione dei commenti è sospesa dalle 20 alle 9, i commenti per ogni articolo saranno chiusi dopo 72 ore, il massimo di caratteri consentito per ogni messaggio è di 1.500 e ogni utente può postare al massimo <hi rend="#b">150 commenti alla settimana</hi>. Abbiamo deciso di impostare questi limiti per migliorare la qualità del dibattito. È necessario attenersi <ref target="http://www.ilfattoquotidiano.it/termini-e-condizioni-dutilizzo/"> Termini e Condizioni di utilizzo del sito (in particolare punti 3 e 5)</ref>: evitare gli insulti, le accuse senza fondamento e mantenersi in tema con la discussione. I commenti saranno pubblicati dopo essere stati letti e approvati, ad eccezione di quelli pubblicati dagli utenti in white list (vedere il punto 3 della nostra policy). Infine non è consentito accedere al servizio tramite account multipli. Vi preghiamo di segnalare eventuali problemi tecnici al nostro </p>
    <p><ref target="mailto:tech+comments@ilfattoquotidiano.it">supporto tecnico</ref>La Redazione</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>