<doc sitename="Il Fatto Quotidiano" title="&quot;Andai a trovare Silvio Berlusconi in ospedale ma combinai un guaio perché non poteva ridere e io gli dissi 'Porca puttena Silvio...&quot;: Lino Banfi racconta l'amicizia con l'ex premier - Il Fatto Quotidiano" author="F Q" date="2023-06-22" url="https://www.ilfattoquotidiano.it/2023/06/22/andai-a-trovare-silvio-berlusconi-in-ospedale-ma-combinai-un-guaio-perche-non-poteva-ridere-e-io-gli-dissi-porca-puttena-silvio-lino-banfi-racconta-lamicizia-con-lex-premier/7204232/" hostname="ilfattoquotidiano.it" description="&quot;Berlusconi ci teneva che io lo sfottessi perché funzionava: la gente rideva&quot;" categories="Attualità" tags="Lino Banfi;Silvio Berlusconi" fingerprint="a387444581d90470">
  <main>
    <p><hi rend="#b">Lino Banfi</hi> ricorda<hi rend="#b"> Silvio Berlusconi</hi> su<hi rend="#i"> Il Messaggero</hi>: “Una grande amicizia: sentirò la mancanza della telefonata che mi faceva da quarant’anni, tutti gli anni, ogni 11 luglio: ‘Ciao vecchio, come stai?’. Quando mi scritturò all’inizio degli Anni 80 per fare Risatissima</p>
    <p><hi rend="#b">, lui ci teneva che io lo sfottessi perché funzionava: la gente rideva</hi>. Io dicevo ‘quest’uomo quando sono andato a trovarlo a Mileno, credevo che era tre metri e mezzo, invece era un uomo normale anzi più basso di me con delle recchie tipo elefanteì. Più dicevo queste cose, più lui veniva in camerino:</p>
    <p><hi rend="#b">‘Lino picchia, va bene: la gente ride!</hi>‘”. Poi il ricordo di quando l’attore andò a trovare l’ex premier scomparso dopo l’attacco con la statuetta del Duomo: “</p>
    <p><hi rend="#b">Il fratello Paolo mi fece entrare ma combinai un guaio: io volevo farlo ridere, ma lui non poteva:</hi>‘Porca puttena Silvio, che ti hanno fatto? Altro che corpo contro un dente ma questo è contro quattro denti’. Lui non poteva ridere aveva paura che si aprissero i punti”. E c’è spazio per parlare di carriera, di vita ma anche per rispondere a una domanda apparentemente lontana dalla vita del comico, cos’è il dolore: “È una cosa talmente forte che comincia quasi con un odio verso tutti e poi invece stranamente in certi momenti il dolore diventa quasi una carezza</p>
    <p><hi rend="#b">. Delle sere, solo davanti alla tv, automaticamente dico una frase girando la testa verso destra</hi>, verso la poltrona che adesso è vuota, pensando che mia moglie sia ancora lì. Poi in un attimo capisco. Allora lascio la parola a metà. Però quella è quasi una gioia che provo in quel momento. Quindi il dolore provoca anche rilassamento, sorriso,</p>
    <p><hi rend="#b">insomma è una strana sensazione che non si può spiegare</hi>“.</p>
  </main>
  <comments/>
</doc>