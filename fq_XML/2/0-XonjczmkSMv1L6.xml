<doc sitename="Il Fatto Quotidiano" title="Luxuria ad Arcore ospite di Berlusconi e Pascale: &quot;E' nata un'amicizia&quot; - Il Fatto Quotidiano" author="RQuotidiano" date="2014-10-14" url="http://www.ilfattoquotidiano.it/2014/10/14/luxuria-ad-arcore-ospite-di-berlusconi-e-pascale-e-nata-unamicizia/1154637/" hostname="ilfattoquotidiano.it" description="A settembre aveva chiamato Francesca Pascale, compagna di Silvio Berlusconi, al Gay Village. Un incontro che è stato il preludio dell’invito di lunedì 13 ottobre, quando Vladimir Luxuria è arrivata a cena ad Arcore per parlare di diritti Lgbt. La serata è stata immortalata su Twitter dall’ex deputata di Rifondazione Comunista, che sul sito di microblogging …" categories="Cronaca" tags="Francesca Pascale;Silvio Berlusconi;Vladimir Luxuria" fingerprint="29b6102391ea3120">
  <main>
    <head rend="h1">Luxuria ad Arcore ospite di Berlusconi e Pascale: “E’ nata un’amicizia”</head>
    <graphic src="https://st.ilfattoquotidiano.it/wp-content/uploads/2014/10/Luxuria-a-cena-ad-Arcore-6401.jpg"/>
    <p><ref target="http://tv.ilfattoquotidiano.it/2014/09/28/pascale-al-gay-village-silvio-e-per-i-matrimoni-gay-lesbica-non-direi/298481/">A settembre aveva chiamato Francesca Pascale, compagna di Silvio Berlusconi, al Gay Village</ref>. Un incontro che è stato il preludio dell’invito di lunedì 13 ottobre, quando</p>
    <p><hi rend="#b">Vladimir Luxuria</hi>è arrivata a cena ad</p>
    <p><hi rend="#b">Arcore</hi>per parlare di diritti</p>
    <p><hi rend="#b">Lgbt</hi>. La serata è stata immortalata su</p>
    <p><hi rend="#b">Rifondazione Comunista</hi>, che sul sito di microblogging ha postato intorno alle due di notte un paio selfie che la ritraggono in compagnia della coppia e di</p>
    <p><hi rend="#b">Dudù</hi>. “E’ nata un’amicizia”, scrive Luxuria.</p>
    <p>In un’intervista a <hi rend="#i">Repubblica</hi> rilasciata poco prima di entrare ad <hi rend="#b">Arcore</hi>, Luxuria ha detto: “Ho una domanda per <hi rend="#b">Berlusconi</hi>: <hi rend="#b">Pascale</hi> ha detto che è favorevole a nozze e adozioni gay, <hi rend="#b">Gasparri</hi> sostiene che non è vero, cosa ne pensa il diretto interessato?”. I diritti lgbt, dunque, saranno stati al centro dell’incontro. E <ref target="http://www.ilfattoquotidiano.it/2014/10/13/matrimoni-gay-base-fi-piu-favorevole-di-quella-pd-scalfarotto-molti-cattolici/1154015/">il tema interessa anche gli elettori di Forza Italia: secondo un sondaggio Demos, infatti, il 64% di loro risulta favorevole ai matrimoni gay, a fronte del 56% dei democratici</ref>.</p>
    <p>A sollecitare l’interesse sul tema in area centrodestra è stata anche la compagna di <hi rend="#b">Berlusconi</hi>, che <hi rend="#b">Luxuria</hi> definisce “una ragazza molto intelligente e determinata, porta avanti sinceramente e senza calcoli questa battaglia. Gli avrà fatto una ‘capa tanta’. E poi troppe donne non hanno fatto bene al <hi rend="#b">Cavaliere</hi>, magari dedicarsi a noi gli farà bene, almeno un po’”.</p>
    <p>Luxuria passa poi a raccontare com’è nato il legame tra lei e la coppia <hi rend="#b">Berlusconi-Pascale</hi>: “<ref target="http://tv.ilfattoquotidiano.it/2014/07/09/napoli-pascale-si-tessera-ad-arcigay-scelta-personale-berlusconi-mi-appoggia/287898/">A luglio mi hanno chiesto un parere sulla tessera Arcigay e Gaylib chiesta da Francesca Pascale</ref>, ho detto che era una cosa positiva. L’ho chiamata per darle il benvenuto, e poi ci siamo sentite per un po’. A settembre è venuta al Gay village. Il giorno dopo ho parlato al telefono con Berlusconi, mi ha invitato a pranzo o a cena”.</p>
    <p>E sul silenzio del centro sinistra sui diritti <hi rend="#b">Lgbt</hi> l’attivista commenta: “Gli elettori di <hi rend="#b">Fi</hi>, almeno secondo i sondaggi, sono più favorevoli di quelli del <hi rend="#b">Pd</hi> alle <hi rend="#b">adozioni</hi> e ai <hi rend="#b">matrimoni</hi> tra <hi rend="#b">omosessuali</hi>” e, sul dibattito avvenuto in passato, aggiunge: “Se si escludono <hi rend="#b">Radicali</hi> e sinistra-sinistra, il resto del <hi rend="#b">centrosinistra</hi>, di cui ho fatto parte, ha disatteso le promesse. Sono una persona di sinistra e resto tale. Ma ben vengano gli accordi trasversali, magari per arrivare a un decreto o a un voto di fiducia su questi temi”. Del resto, conclude Luxuria, “se uno come Berlusconi dice queste cose, il resto del partito dovrà adeguarsi”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>