<doc sitename="Il Fatto Quotidiano" title="Elezioni, Marescotti vs Migliore: &quot;Sono di sinistra, ho votato M5s per rovesciare il tavolo. Voi del Pd andate via, per favore&quot; - Il Fatto Quotidiano" author="Gisella Ruccia" date="2018-03-21" url="https://www.ilfattoquotidiano.it/2018/03/21/elezioni-marescotti-vs-migliore-sono-di-sinistra-ho-votato-m5s-per-rovesciare-il-tavolo-voi-del-pd-andate-via-per-favore/4242621/" hostname="ilfattoquotidiano.it" description="Polemica concitata a L’Aria che Tira (La7) tra il deputato del Pd, Gennaro Migliore, e l’attore Ivano Marescotti, balzato agli onori delle cronache politiche per aver pubblicamente dichiarato il suo voto al M5s. L’artista spiega: “Non è che il mio cuore batte a sinistra. Io sono un uomo di sinistra e come tale, avendo visto …" categories="Elezioni Politiche 2018" tags="Angelino Alfano;Beppe Grillo;Daniela Santanchè;Fratelli dItalia;Gennaro Migliore;Ivano Marescotti;La7;Movimento 5 Stelle;PD;Polemica;Silvio Berlusconi" fingerprint="6f82067d5d7a48ec">
  <main>
    <p>Polemica concitata a <ref target="http://www.la7.it/laria-che-tira"> L’Aria che Tira </ref>(La7) tra il deputato del </p>
    <p><hi rend="#b">Pd, Gennaro Migliore</hi>, e l’attore</p>
    <p><hi rend="#b">Ivano Marescotti</hi>, balzato agli onori delle cronache politiche per aver pubblicamente dichiarato il suo voto a</p>
    <p><hi rend="#b">l M5s</hi>. L’artista spiega: “Non è che il mio cuore batte a sinistra. Io sono</p>
    <p><hi rend="#b">un uomo di sinistra</hi>e come tale, avendo visto il deserto nella sinistra e il fallimento totale del</p>
    <p><hi rend="#b">Pd e di Liberi e Uguali</hi>, ho dichiarato di votare M5S per rovesciare il tavolo. E il tavolo mi pare che si sia rovesciato abbondantemente.</p>
    <p><hi rend="#b">Migliore</hi>dice che il Pd non cambia opinione su un accordo col M5s. Detto da lui, mi scappa un po’ da ridere. E invece sarebbe meglio che il Pd cambiasse idea, perché in questa situazione un governo non si può fare se nessuno non cambi un minimo di opinione. In caso contrario, si andrà a votare e</p>
    <p><hi rend="#b">il Pd sparirà</hi>“. Migliore replica: “Ognuno si sceglie le compagnie che preferisce. Al di là del rovesciare il tavolo, il cambiamento di opinioni si fa sulla base di una proposta politica seria. Io penso alla tua storia e ti ricordo che lo stesso</p>
    <p><hi rend="#b">Grillo</hi>ha detto che il M5S è un po’ di destra, un po’ di sinistra, un po’ di centro”. Insorge la deputata di</p>
    <p><hi rend="#b">Fratelli d’Italia, Daniela Santanchè</hi>: “Migliore, non conoscete la vergogna. Avete governato per 5 anni con la</p>
    <p><hi rend="#b">destra</hi>, cioè con chi era stato eletto col simbolo di</p>
    <p><hi rend="#b">Silvio Berlusconi Presidente</hi>. E oggi lei viene qua a farci la lezione? Vi siete tenuti</p>
    <p><hi rend="#b">Alfano e la Lorenzin</hi>, anzi li avete fatto</p>
    <p><hi rend="#b">ministri</hi>. E’ ridicolo”. Marescotti non trattiene l’ilarità e commenta: “E’ veramente</p>
    <p><hi rend="#b">una comica</hi>. Abbiamo addirittura la Santanchè che rimprovera al Pd di avere governato con la destra. Ed è vero. Se lo diciamo noi, siamo i soliti estremisti di sinistra. Il Pd non sta facendo altro che ereditare quello che ha prodotto negli ultimi anni. Il Pd ha governato con Berlusconi. E Berlusconi si sa chi è. Noi della sinistra siamo in milioni ad aver votato il M5s”. E ammonisce: “La maggior parte dei voti persi dal Pd è andata ai 5 Stelle, non per aderire a un partito diverso. Non c’è nessun partito che ci rappresenti, tanto meno il Pd. Abbiamo votato M5s per cambiare la politica. Non vogliamo più vedere queste facce che ci governano da 20 anni.</p>
    <p><hi rend="#b">Andate via, per favore.</hi>Lasciate il campo. Abbiamo rovesciato il tavolo. Non tentate di rimetterlo in piedi con gli stessi cocci di prima. Bisogna cambiare tutto, anche la minestra da mangiare”</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>