<doc sitename="Il Fatto Quotidiano" title="Napoli, manifesti contro Caldoro: &quot;Il governatore più amato dalla camorra&quot; - Il Fatto Quotidiano" author="Vincenzo Iurillo" date="2014-09-01" url="http://www.ilfattoquotidiano.it/2014/09/01/napoli-manifesti-contro-caldoro-il-governatore-piu-amato-dalla-camorra/1104273/" hostname="ilfattoquotidiano.it" description="Lo stile è quello delle locandine dei film poliziotteschi anni ’70. Titolo: “Il Governatore più amato dalla camorra”. Sullo sfondo la figura a mezzo busto del presidente della Campania, il berlusconiano Stefano Caldoro. Sotto titolo: “La Regione Campania è stata presieduta e amministrata per cinque anni grazie ai voti di uomini arrestati, indagati o inquisiti …" categories="Cronaca" tags="Luigi Cesaro;Napoli;Nicola Cosentino;Silvio Berlusconi;Stefano Caldoro" fingerprint="98691ea02ac34e30">
  <main>
    <head rend="h1">Napoli, manifesti contro Caldoro: “Il governatore più amato dalla camorra”</head>
    <graphic src="https://st.ilfattoquotidiano.it/wp-content/uploads/2014/07/caldoro_640.jpg"/>
    <p>Lo stile è quello delle locandine dei<hi rend="#b"> film poliziotteschi</hi> anni ’70. Titolo: “<hi rend="#i">Il Governatore più amato dalla camorra</hi>”. Sullo sfondo la figura a mezzo busto del presidente della Campania, il berlusconiano <hi rend="#b">Stefano Caldoro</hi>. Sotto titolo: “La<hi rend="#b"> Regione Campania</hi> è stata presieduta e amministrata per cinque anni grazie ai voti di uomini arrestati, indagati o inquisiti di cui parlano i pentiti di camorra”. E giù un elenco di politici azzurri o di centrodestra con qualche problema giudiziario, tra cui l’ex ministro<hi rend="#b"> Mario Landolfi</hi> e l’ex sottosegretario <hi rend="#b">Nicola Cosentino</hi>, quest’ultimo in carcere da aprile, insieme ad alcuni consiglieri regionali.</p>
    <p><ref target="http://www.ilfattoquotidiano.it/wp-content/uploads/2014/09/Caldoro-340.jpg"/>Manca il nome del deputato <graphic src="http://www.ilfattoquotidiano.it/wp-content/uploads/2014/09/Caldoro-340.jpg" title="Caldoro 340"/></p>
    <p><hi rend="#b">Luigi Cesaro</hi>, recentemente raggiunto da un’ordinanza di misura cautelare per camorra poi annullata dal</p>
    <p><hi rend="#b">Riesame</hi>. Nella mattina di lunedì 1 settembre i muri del centro di</p>
    <p><hi rend="#b">Napoli</hi>erano coperti da centinaia di questi manifesti diffamatori, privi del committente e totalmente abusivi. In particolare a</p>
    <p><hi rend="#b">Palazzo Santa Lucia</hi>, la sede della giunta regionale campana a pochi passi dal lungomare napoletano, e in altre strade del salotto buono come via Foria, via Duomo e il tunnel della Vittoria. La</p>
    <p><hi rend="#b">Digos</hi>della Questura di Napoli ha avviato un’indagine per individuarne la provenienza e i responsabili dell’affissione. Dallo staff del Governatore è partita una richiesta al</p>
    <p><hi rend="#b">Comune di Napoli</hi>per la rimozione.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>