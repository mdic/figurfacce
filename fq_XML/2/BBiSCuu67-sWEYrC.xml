<doc sitename="Il Fatto Quotidiano" title="#BerlusconiAssolto si scatena l'ironia, incredulità e la rabbia sul web - Il Fatto Quotidiano" author="Vincent Russo" date="2014-07-18" url="http://www.ilfattoquotidiano.it/2014/07/18/berlusconiassolto-si-scatena-lironia-incredulita-e-la-rabbia-sul-web/1065529/" hostname="ilfattoquotidiano.it" description="Nel giorno dell’assoluzione di Berlusconi, gli utenti dei social network si scatenano, non ci stanno. Berlusconi assolto no…Tra ironia, rabbia e incredulità, ecco cosa è successo oggi dopo la sentenza. Qui di seguito una rassegna dei migliori tweet, fotomontaggi e status: Berlusconi e l’avvocato del diavolo, Ruby? La nipote di Mubarak ecco la prova in …" categories="Politica" tags="Processo Ruby;Silvio Berlusconi" fingerprint="ec0e9a2c426bacab">
  <main>
    <div>
      <p>(Adnkronos) - La recente indagine riparte dalla rilettura complessiva degli atti dell’inchiesta, che ha portato alla necessità, per gli inquirenti, di fare nuovi accertamenti. All'epoca la pista più rilevante era quella dell'estrema destra eversiva romana che rivendicò l’azione con un volantino, e nell’archiviazione del 2000, firmata dalla giudice Clementina Forleo, aveva scritto di "significativi elementi" a "carico della destra eversiva e in particolare degli indagati" dell'epoca, Massimo Carminati, Claudio Bracci e Mario Corsi, che restavano, però, indizi. </p>
      <p>E da quei nomi e da quegli indizi la Procura riparte per cercare di mettere ordine su quanto accaduto la sera del 18 marzo 1978 quando Fausto e Iaio, entrambi di 19 anni, militanti di sinistra, vengono uccisi a colpi d’arma da fuoco in via Mancinelli a Milano. </p>
      <p>I nuovi approfondimenti, iniziati circa un anno fa, erano partiti in salita perché molti reperti giudiziari dell’epoca erano difficili da trovare: da quel "berretto di lana di colore blu intriso di sangue" che non era dei due militanti, agli otto proiettili per i quali il giudice milanese Guido Salvini aveva suggerito una "complessiva perizia comparativa" con "i colpi esplosi negli episodi simili avvenuti nei mesi precedenti e anche successivi a Roma in cui furono colpiti altri giovani militanti di sinistra".</p>
    </div>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>