<doc sitename="Il Fatto Quotidiano" title="Governo, mandato esplorativo a Fico per un'intesa M5s-Pd. Mattarella: &quot;Due mesi dopo il voto è un dovere fare presto&quot; - Il Fatto Quotidiano" author="F Q" date="2018-04-23" url="https://www.ilfattoquotidiano.it/2018/04/23/governo-mandato-esplorativo-fico-per-unintesa-m5s-pd-mattarella-due-mesi-dopo-il-voto-e-un-dovere-fare-presto/4310360/" hostname="ilfattoquotidiano.it" description="Tocca a Roberto Fico provare a sbloccare il meccanismo. Non sono serviti due giri di consultazioni con il presidente della Repubblica, non è stato sufficiente il mandato esplorativo alla presidente del Senato Maria Elisabetta Alberti Casellati. Ora il capo dello Stato Sergio Mattarella affida al presidente della Camera il compito – sulla carta proibitivo – …" categories="Politica" tags="Luigi di Maio;Movimento 5 Stelle;PD;Roberto Fico;Sergio Mattarella;Silvio Berlusconi" fingerprint="fd7db070f361c13c">
  <main>
    <head rend="h1">Governo, mandato esplorativo a Fico per un’intesa M5s-Pd. Mattarella: “Due mesi dopo il voto è un dovere fare presto”</head>
    <graphic src="https://st.ilfattoquotidiano.it/wp-content/uploads/2018/04/23/Fico-675-1-675x275.jpg"/>
    <p>Tocca a<hi rend="#b"> Roberto Fico</hi> provare a sbloccare il meccanismo. <ref target="https://www.ilfattoquotidiano.it/2018/04/13/consultazioni-diretta-mattarella-confronto-partiti-senza-progressi-al-paese-serve-governo-valutero-possibili-soluzioni/4290224/">Non sono serviti due giri di consultazioni con il presidente della Repubblica</ref>, non è stato sufficiente <ref target="https://www.ilfattoquotidiano.it/2018/04/20/governo-berlusconi-facciamo-accordo-con-il-pd-salvini-senza-la-lega-io-disposizione-del-colle/4304688/">il mandato esplorativo alla presidente del Senato Maria Elisabetta Alberti Casellati.</ref> Ora il capo dello Stato </p>
    <p><hi rend="#b">Sergio Mattarella</hi>affida al presidente della Camera il compito – sulla carta proibitivo – di verificare l’esistenza di una possibile intesa tra</p>
    <p><hi rend="#b">M5s</hi>e</p>
    <p><hi rend="#b">Pd</hi>per</p>
    <p>
      <hi rend="#b">costituire</hi>
    </p>
    <p><hi rend="#b">un governo</hi>. Un</p>
    <p><hi rend="#b">incarico speculare</hi>a quello della Casellati, ma rivolto dalla parte opposta dell’arco parlamentare. Fico avrà tempo entro giovedì, come ha specificato il segretario generale del Quirinale,</p>
    <p><hi rend="#b">Ugo Zampetti</hi>. Il Quirinale vuole fare presto, il tempo è scaduto come si dice da giorni. “A distanza di quasi due mesi dalle elezioni del 4 marzo va sottolineato il dovere di dare al più presto un governo all’Italia” ha detto Mattarella a Fico secondo quello che apprende l’</p>
    <p><hi rend="#i">Ansa</hi>.</p>
    <p>
      <hi rend="#b">Video di Manolo Lanaro</hi>
    </p>
    <p>Il lavoro di Fico, che ha parlato subito dopo l’incontro con Mattarella, partirà da subito. <hi rend="#b">Martedì pomeriggio</hi> il presidente della Camera incontrerà le delegazioni di Pd e M5s. “Secondo me il punto fondamentale è partire dai temi per <hi rend="#b">l’interesse del Paese</hi> e dal programma per l’interesse del Paese” ha detto subito dopo l’incontro con Mattarella, delineando una strategia che aderirebbe alla linea sia dei Cinquestelle sia dei democratici.<ref target="https://www.ilfattoquotidiano.it/2018/04/23/governo-di-maio-ok-al-dialogo-con-il-pdd-la-lega-non-vuole-martina-si-a-confronto-se-sono-finite-le-ambiguita/4311661/"> Luigi Di Maio ci sta e lo scrive subito: “Con Salvini c’ho provato, ma la Lega non ha voluto”. La risposta del Pd per il momento è un po’ bipolare: da una parte il reggente Maurizio Martina</ref> dice che se “sono finite le ambiguità, può partire il dialogo”; dall’altra il presidente</p>
    <p><hi rend="#b">Matteo Orfini</hi>secondo cui “eravamo, siamo e resteremo alternativi”.</p>
    <p><hi rend="#b">Matteo Salvini</hi>invece replica – “non arrabbiato, ma deluso” – che se governerà il Pd è “</p>
    <p><hi rend="#b">una presa in giro</hi>“: “Se qualcuno prova a fare una cosa del genere ci troviamo a fare una</p>
    <p><hi rend="#b">passeggiata a Roma</hi>” perché “gli italiani non si meritano questo” e con un governo Pd-M5s “sarà il</p>
    <p><hi rend="#b">disastro fiscale</hi>“.</p>
    <p><hi rend="#b">L’accelerazione di Mattarella</hi><lb/> Da una parte, dunque, arriva la conferma che il capo dello Stato vuole accelerare soprattutto per <hi rend="#b">l’urgenza</hi> di avere un governo <hi rend="#b">nel pieno delle sue funzioni</hi> il prima possibile, poi per il rispetto dei <hi rend="#b">cittadini-elettori</hi> che hanno votato ormai 50 giorni fa e soprattutto per far scoprire le carte, le contraddizioni, le proposte e i limiti dei partiti, soprattutto a quelli che sostengono di aver vinto le elezioni politiche e ora magari giubilano anche per il successo in <hi rend="#b">Molise</hi>. “Ho atteso altri tre giorni per registrare eventuali novità pubbliche, esplicite e significative nel confronto tra i partiti. Queste novità non sono emerse” ha detto tra l’altro Mattarella.</p>
    <p><hi rend="#b">Liti e disordine, l’esclusione del centrodestra</hi><lb/> Dall’altra parte per il centrodestra il tempo sembra già scaduto, almeno per il momento: in questa fase il <hi rend="#b">dialogo</hi> sarà solo tra <hi rend="#b">M5s</hi> e <hi rend="#b">Pd</hi> e lo ha deciso direttamente il Colle, mettendo da una parte (per ora) uno dei due schieramenti “<hi rend="#b">vincitori</hi>“. Ma evidentemente ha pesato anche la serie di liti, quasi quotidiane, tra <hi rend="#b">Berlusconi</hi> e <hi rend="#b">Salvini</hi>, divisioni che il segretario della Lega ha cercato di nascondere e far terminare, invano. L’esempio più chiaro proprio venerdì scorso quando nel giorno del fallimento delle trattative coordinate dalla Casellati da una parte Salvini continuava a mandare segnali a Di Maio mentre Berlusconi diceva che i Cinquestelle non li avrebbe assunti neanche “per pulire i cessi”. Il capo dello Stato ha ricordato anche che nel corso dell’esplorazione della presidente Casellati il M5s aveva proposto <hi rend="#b">un accordo con la sola Lega</hi>. E anche questa ipotesi ha avuto esito <hi rend="#b">negativo</hi>. Il mancato strappo di Salvini dal resto del centrodestra (con conseguente veto del M5s a Forza Italia) ha convinto Mattarella a<hi rend="#b"> cambiare scenario</hi>. </p>
    <p><hi rend="#b">Il peso del mandato anche sul M5s</hi><lb/> Il segno che Mattarella non vuole perdere più tempo è che ha ignorato gli ultimi tentativi di Salvini di far vedere che c’erano altre possibilità, fino a dirsi disponibile personalmente, facendo “<hi rend="#b">tre passi avanti</hi>“. Tanto è vero che nelle ultime ore l’ipotesi più accreditata era quella che Fico potessere ricevere un <hi rend="#b">mandato “ampio”</hi> e non “a progetto”, cioè per avvicinare le posizioni del M5s, primo partito in Parlamento, con tutti gli altri schieramenti, compresi i partiti del centrosinistra.<hi rend="#b"> E invece no</hi>. Vuol dire che il presidente della Repubblica vuole mettere tutte le forze politiche <hi rend="#b">davanti alle proprie responsabilità</hi>. Compreso il M5s: così come a questo giro sarà escluso dal quadro delle possibili alleanze il centrodestra, potrebbe essere l’ultima chance per i Cinquestelle per far vedere la volontà e la disponibilità a formare davvero un governo e far valere la propria palma di primo partito italiano, che sottintende oneri oltre che onori.</p>
    <p><hi rend="#b">Salvini: “Fico? E’ una presa in giro”</hi><lb/> Salvini non la prende benissimo: il mandato a Fico “è una presa in giro”, dice. “Hanno perso in Italia, hanno perso in Molise, se ci date una mano straperderanno domenica in Friuli Venezia Giulia – scandisce il segretario della Lega – Io non voglio vedere Renzi, Serracchiani o la Boschi al governo per i prossimi cinque anni. Non è giusto, non è normale, non è rispettoso. Bisogna rispettare sempre le indicazioni del Presidente ecc. ecc. ma farò di tutto perché non accada questa presa in giro”.</p>
    <p>
      <hi rend="#b">Video di Alberto Sofia</hi>
    </p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>