<doc sitename="Il Fatto Quotidiano" title="Regionali Campania, Renzi: &quot;In liste per De Luca candidati che non voterei mai&quot; - Il Fatto Quotidiano" author="F Q" date="2015-05-12" url="http://www.ilfattoquotidiano.it/2015/05/12/regionali-campania-renzi-in-liste-per-de-luca-candidati-che-non-voterei-mai/1674598/" hostname="ilfattoquotidiano.it" description="In Campania “alcuni candidati mi imbarazzano, ma le liste del Pd sono pulite. Alcune liste che sostengono De Luca hanno candidati che non voterei nemmeno costretto, ma il Pd ha candidato i seri e puliti”. Così il premier Matteo Renzi, parlando a RepubblicaTv, ha chiarito come la pensa sugli “impresentabili” schierati dal sindaco di Salerno, …" categories="Politica" tags="Elezioni Regionali Campania;Matteo Renzi;Pensioni;Silvio Berlusconi;Vincenzo De Luca" fingerprint="a59e3626788e833d">
  <main>
    <head rend="h1">Regionali Campania, Renzi: “In liste per De Luca candidati che non voterei mai”</head>
    <graphic src="https://st.ilfattoquotidiano.it/wp-content/uploads/2015/04/renzi-de-luca-6751.jpg"/>
    <p>In <hi rend="#b">Campania</hi> “alcuni candidati mi <hi rend="#b">imbarazzano</hi>, ma le liste del <hi rend="#b">Pd</hi> sono pulite. <ref target="http://www.ilfattoquotidiano.it/2015/04/23/elezioni-regionali-campania-de-luca-imbarca-tutti-ex-fi-figli-indagati/1615528/">Alcune liste che sostengono De Luca hanno candidati che non voterei nemmeno costretto</ref>, ma il </p>
    <p><hi rend="#b">Pd</hi>ha candidato i seri e puliti”. Così il premier</p>
    <p><hi rend="#b">Matteo Renzi</hi>, parlando a</p>
    <p><hi rend="#i">RepubblicaTv</hi>, ha chiarito come la pensa sugli “</p>
    <p><hi rend="#b">impresentabili</hi>” schierati dal</p>
    <p><ref target="http://www.ilfattoquotidiano.it/2015/04/21/de-luca-motivazioni-condanna-nomino-braccio-destro-per-dargli-soldi/1610995/">sindaco di Salerno, a sua volta condannato in primo grado per</ref>, per le Regionali del 31 maggio. Il succo è che i candidati del partito sono senza macchia, perché “siamo</p>
    <hi rend="#b">abuso d’ufficio</hi>
    <p><hi rend="#b">intervenuti</hi>in modo molto forte” e “abbiamo anche cambiato candidato a</p>
    <p><hi rend="#b">Ercolano</hi>e a</p>
    <p><hi rend="#b">Giugliano</hi>“. “Si può discutere” solo “su alcune liste collegate al presidente”, che comunque resta, nel giudizio di Renzi, “un buon amministratore”, come ha dimostrato “per la città di Salerno”. Alla domanda se consideri “finito” il leader di Forza Italia</p>
    <p><hi rend="#b">Silvio Berlusconi</hi>Renzi, facendo ancora riferimento all’appuntamento elettorale di fine mese, ha poi avvertito: “Occhio,</p>
    <p><hi rend="#b">ha più vite di un gatto</hi>. E se in Liguria Toti vince grazie al lavoro fondamentale della</p>
    <p><hi rend="#b">sinistra masochista</hi>” ci può essere un ricompattamento intorno alla sua figura. Ma “io auspico che ci sia un bel</p>
    <p><hi rend="#b">partito repubblicano</hi>di destra, così possiamo</p>
    <p><hi rend="#b">sconfiggerlo</hi>“.</p>
    <p><hi rend="#b">“Conflitto interessi è vendetta? No, è questione di serietà”</hi><lb/> Legge sul conflitto di interessi come vendetta di <hi rend="#b">Renzi</hi> alla rottura del <hi rend="#b">Patto del Nazareno</hi>? Su questo tema il premier ha voluto sgombrare il campo da ogni sospetto, non risparmiando però critiche verso coloro che erano a<hi rend="#b"> Palazzo Chigi</hi> prima di lui. “Il conflitto di interessi è un modo per essere seri e all’altezza del <hi rend="#b">Paese</hi>, è una delle ‘anta’ cose non fatte da quelli prima. Spero, penso e credo che si possa arrivare a una legge fatta bene e seria” ha detto <hi rend="#b">Renzi</hi>, che poi ha attaccato il centrodestra per il comportamento sull’<hi rend="#b">Italicum</hi>. “La destra è in difficoltà perché ha scelto una strada contraddittoria, ha fatto la legge elettorale, l’ha votata al <hi rend="#b">Senato</hi> e poi alla <hi rend="#b">Camera</hi> ha parlato di <hi rend="#b">fascismo</hi>! Ma come si fa? L’hanno anche scritta loro…” sono state le parole del <hi rend="#b">presidente del Consiglio</hi>.</p>
    <p>Che poi è tornato a parlare di <hi rend="#b">riforme</hi>, sottolineando che “c’è spazio per rivederle” e per discutere con chi è contrario. Con dei <hi rend="#b">paletti</hi>, però. “Premettendo che l’efficacia dell’Italicum è assoluta e che se non si facesse la riforma costituzionale sarebbe un sistema per la <hi rend="#b">Camera</hi> che funziona – ha detto Renzi – sulle riforme c’è disponibilità a discutere. Sono fiducioso che dopo la legge elettorale si crei un <hi rend="#b">clima positivo</hi>” ha spiegato il capo del governo. Nessun margine di trattativa, tuttavia, sulla riforma del Senato. “Sull’<hi rend="#b">eleggibilità</hi> mi pare molto complicato, l’elezione dei senatori è frutto di un articolo che è sostanzialmente chiuso – ha spiegato – Poi sono elementi non decisivi, l’elemento chiave è il <hi rend="#b">bicameralismo</hi> non paritario” ha sottolineato il premier. Che poi ha aggiunto: “Se ci sarà <hi rend="#b">bisogno</hi> di fare altre letture della legge a settembre e ottobre alla Camera, poi ancora al Senato va bene. Ma poi c’è il <hi rend="#b">referendum</hi>: i comitati del no vanno da <hi rend="#b">Landini</hi> a <hi rend="#b">Berlusconi</hi>, sarà uno spettacolo. Non vedo l’ora”.</p>
    <p>Parole non tenere anche nei confronti del <hi rend="#b">Movimento 5 Stelle</hi>: “Con loro di concreto mi pare ci sia poco, sulla legge elettorale abbiamo fatto quello che dicevano ma hanno gridato lo stesso all’Aventino” ha detto Renzi, che successivamente ha specificato come “il reddito di cittadinanza per tutti è una follia, a una <hi rend="#b">misura</hi> contro la <hi rend="#b">povertà</hi> ci stiamo lavorando e siamo disposti a discutere, compatibilmente con i <hi rend="#b">vincoli</hi> di <hi rend="#b">bilancio</hi>“.</p>
    <p><hi rend="#b">Partito della Nazione? Non è un minestrone dove far entrar tutto”</hi><ref target="http://www.ilfattoquotidiano.it/2015/05/12/buco-pensioni-renzi-la-corte-non-dice-di-pagare-domani-ci-prendiamo-tempo/1674874/">Dopo aver parlato per la prima volta delle mosse del governo dopo la bocciatura nella norma Fornero sui rimborsi alle pensioni</ref>, non poteva mancare una battuta sul futuro del Partito democratico e sui prossimi progetti politici del premier. “<hi rend="#b">Il Partito della Nazione</hi> non è un minestrone in cui entra di tutto – ha assicurato Renzi – E’ un partito di sinistra con una visione riformista del Paese. Gli <hi rend="#b">elettori</hi> del Pd moriranno democristiani? Mi sembra evidente di no” è stato il parere del premier, secondo cui – ricordando quanto accaduto in Gran Bretagna – “in <hi rend="#b">Europa</hi> ci sia una sinistra riformista e credibile che prova a vincere e la sinistra masochista”.</p>
    <p><hi rend="#b">Migranti: “Bombardare i barconi? In Albania ha funzionato”</hi> – Alla vigilia della presentazione della nuova Agenda della Commissione Ue sull’<hi rend="#b">immigrazione</hi>, che dovrebbe prevedere <hi rend="#b">l’obbligo</hi> per tutti Paesi di <hi rend="#b">accogliere</hi> chi sbarca sulle coste italiane, Renzi ha spiegato che l’ipotesi di bombardare i barconi dei trafficanti di esseri umani nei porti libici “è stata praticabile in <hi rend="#b">Albania</hi>, sono tecniche militari, lo studio è pronto, noi siamo pronti a intervenire”. Sull’immigrazione però “mi aspetto una risoluzione Onu complessiva, poi valuteremo”. Quanto alla distribuzione dei migranti per <hi rend="#b">quote</hi> tra i diversi Stati “è una proposta che arriva dalla Commissione, mi sembra seria. Ci sono alcuni Paesi che non la vogliono, capisco la loro resistenza, ma è chiaro che non può essere solo l’Italia a farsi carico” dell’emergenza.</p>
    <p><hi rend="#b">Le riforme: “Assunzioni nella scuola solo se passa il ddl”</hi> – Il premier ha parlato anche delle riforme ora in discussione: per quella <hi rend="#b">costituzionale</hi> si attende “entro luglio la terza lettura al Senato, se serve faremo la quarta alla Camera tra settembre e ottobre. Il <hi rend="#b">referendum</hi> sarà nel 2016 e lì ci sarà il grande bivio tra chi vuole cambiare ed il <hi rend="#b">comitato del no</hi> che andrà da <hi rend="#b">Salvini</hi> a <hi rend="#b">Grillo</hi> a Berlusconi fino a Landini, sai che spettacolo…”. Sull’<hi rend="#b">Italicum</hi> si sono sentite “polemiche pretestuose, è un passo di <hi rend="#b">civiltà</hi>. Mi hanno detto che sarebbe stata una svolta autoritaria. E mi hanno proposto il <hi rend="#b">Mattarellum</hi>, un sistema con cui”, ha accusato il segretario, “il Pd delle Europee avrebbe preso 511 seggi”. La destra, poi, “è in difficoltà perché ha scelto una strada contraddittoria, ha fatto la legge elettorale, l’ha votata al Senato e poi alla Camera ha parlato di <hi rend="#b">fascismo</hi>! Ma come si fa? L’hanno anche scritta loro…”.</p>
    <p>Quanto alla <hi rend="#b">scuola</hi>, Renzi ha avvertito che “senza la riorganizzazione non ci sarà il decreto <hi rend="#b">assunzioni</hi>“, perché “noi assumiamo per investire nella scuola”. Infine<ref target="http://www.ilfattoquotidiano.it/2015/04/01/anticorruzione-senato-approva-ddl-contrari-m5s-forza-italia/1558604/"> il ddl anticorruzione</ref>: “Mi appello ai deputati: di solito la Camera non lavora l’ultima settimana preelettorale, sarebbe un bellissimo gesto se i deputati lavorassero in quella settimana e se l’anticorruzione venisse approvata entro questo mese”. Il presidente del Consiglio ha poi parlato della legge sul </p>
    <p><hi rend="#b">conflitto di interessi</hi>che, come annunciato dal ministro per le Riforme</p>
    <p><hi rend="#b">Maria Elena Boschi</hi>, dovrebbe approdare in Aula a giugno: “Siamo l’unico Paese che non ha una legislazione sul conflitto di interessi. E’ una delle tante cose che non sono state fatte. Credo che si possa arrivare a una legge fatta bene e</p>
    <p><hi rend="#b">seria</hi>. E’ una delle ‘anta’ cose non fatte da quelli prima”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>