<doc sitename="Il Fatto Quotidiano" title="Il centrodestra intitola a Berlusconi il belvedere di Palazzo Lombardia. Il fratello: &quot;Contro di lui persecuzioni incredibili. FI? Non ci stacchiamo&quot; - Il Fatto Quotidiano" author="Simone Bauducco" date="2023-09-29" url="https://www.ilfattoquotidiano.it/2023/09/29/il-centrodestra-intitola-a-berlusconi-il-belvedere-di-palazzo-lombardia-il-fratello-contro-di-lui-persecuzioni-incredibili-fi-non-ci-stacchiamo/7308117/" hostname="ilfattoquotidiano.it" description="A Palazzo Lombardia si ricorda Berlusconi. Ci sono tutti: i familiari, l'azienda (Confalonieri) ma mancano i big di Fratelli d'Italia" categories="Politica" tags="Centrodestra;Fratelli dItalia;Lega;Lombardia;Marina Berlusconi;Paolo Berlusconi;Regione Lombardia;Silvio Berlusconi" fingerprint="acb2374ed9894175">
  <main>
    <p>Dalla <hi rend="#b">persecuzione giudiziaria</hi> alle vittorie con il <hi rend="#b">Milan</hi>. La cerimonia di intitolazione del <hi rend="#b">belvedere</hi> di<hi rend="#b"> Palazzo Lombardia</hi> alla memoria di <hi rend="#b">Silvio Berlusconi</hi> diventa l’occasione per il centrodestra di ritornare sui vecchi “cavalli di battaglia” del Cavaliere. Al 39esimo piano del grattacielo ci sono gli amici di sempre,<hi rend="#b"> Adriano Galliani</hi> e<hi rend="#b"> Fedele Confalonieri</hi> e i membri della famiglia. Il fratello <hi rend="#b">Paolo</hi> ricorda la “sua discesa in campo per non voler consegnare l’Italia alla sinistra sacrificando la sua attività imprenditoriale e guadagnandosi tutte le persecuzioni”. E sul futuro del partito preannuncia che “è impensabile che noi come famiglia ce ne stacchiamo, mentre una partecipazione diretta la ritengo molto più improbabile”. E poi c’è la politica. <hi rend="#b">Lega</hi> e <hi rend="#b">Forza Italia</hi> schierano i propri “big”, dal vicepresidente del Consiglio, <hi rend="#b">Matteo Salvini</hi>, alla capogruppo in Senato <hi rend="#b">Licia Ronzulli</hi> mentre per Fratelli d’Italia sono assenti la premier, il presidente del Senato, <hi rend="#b">Ignazio La Russa</hi>, e la ministra <hi rend="#b">Daniela Santanchè</hi>. Davanti alla targa che ricorda “l’imprenditore visionario e innovativo, uomo delle istituzioni e politico lungimirante protagonista dello sport”, parla e si commuove anche la figlia <hi rend="#b">Barbara</hi>. Alla commemorazione non hanno partecipato i consiglieri regionali del Pd e del Movimento 5 Stelle. “L’immagine di un gruppo di potere che celebra al piano più alto del Palazzo, la memoria di colui che per decenni è stato fra gli uomini più potenti d’Italia – attacca il consigliere del M5s <hi rend="#b">Nicola Di Marco</hi> – restituisce il ritratto perfetto della distanza che esiste fra centrodestra e realtà. Arroccati in cima alla torre a celebrare quel sistema che quotidianamente lavorano per mantenere, segnano ancora una volta la distanza siderale fra loro e i cittadini, fra loro e i problemi reali”.</p>
    <p>Gentile lettore, la pubblicazione dei commenti è sospesa dalle 20 alle 9, i commenti per ogni articolo saranno chiusi dopo 72 ore, il massimo di caratteri consentito per ogni messaggio è di 1.500 e ogni utente può postare al massimo <hi rend="#b">150 commenti alla settimana</hi>. Abbiamo deciso di impostare questi limiti per migliorare la qualità del dibattito. È necessario attenersi <ref target="http://www.ilfattoquotidiano.it/termini-e-condizioni-dutilizzo/"> Termini e Condizioni di utilizzo del sito (in particolare punti 3 e 5)</ref>: evitare gli insulti, le accuse senza fondamento e mantenersi in tema con la discussione. I commenti saranno pubblicati dopo essere stati letti e approvati, ad eccezione di quelli pubblicati dagli utenti in white list (vedere il punto 3 della nostra policy). Infine non è consentito accedere al servizio tramite account multipli. Vi preghiamo di segnalare eventuali problemi tecnici al nostro </p>
    <p><ref target="mailto:tech+comments@ilfattoquotidiano.it">supporto tecnico</ref>La Redazione</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>