<doc sitename="Il Fatto Quotidiano" title="Alitalia, Mediobanca: &quot;Tra 1974 e 2014 è costata 7,4 miliardi di soldi pubblici&quot; - Il Fatto Quotidiano" author="F Q" date="2015-05-25" url="http://www.ilfattoquotidiano.it/2015/05/25/alitalia-mediobanca-tra-1974-e-2014-e-costata-74-miliardi-di-soldi-pubblici/1716771/" hostname="ilfattoquotidiano.it" description="Che la gestione diretta di Alitalia da parte dello Stato, i salvataggi con soldi pubblici e gli anni di ricca cassa integrazione per i dipendenti fossero costati miliardi agli italiani era noto. Ma ora l’area studi e ricerche di Mediobanca ha calcolato la cifra nel dettaglio. Arrivando alla conclusione che “l’onere complessivo a carico del settore pubblico e …" categories="Lobby" tags="Alitalia;Cassa Integrazione;Etihad Airways;Maurizio Lupi;Mediobanca;Poste italiane;Roberto Colaninno;Silvio Berlusconi;Soldi Pubblici" fingerprint="ade58abbe829f835">
  <main><head rend="h1">Alitalia, Mediobanca: “Tra 1974 e 2014 è costata 7,4 miliardi di soldi pubblici”</head><graphic src="https://st.ilfattoquotidiano.it/wp-content/uploads/2015/05/ALITALIA-NUOVA-675.png"/><p>Che la gestione diretta di <hi rend="#b">Alitalia</hi> da parte dello Stato, <ref target="http://www.ilfattoquotidiano.it/2013/10/08/alitalia-patrioti-di-b-dal-trionfo-al-fallimento-stato-pronto-a-pagare-ancora/720499/">i salvataggi con soldi pubblici</ref> e </p><p><ref target="http://www.ilfattoquotidiano.it/2015/03/08/inps-scandalo-del-fondo-per-alitalia-la-cassa-integrazione-di-lusso-la-pagano-i-passeggeri/1486832/">gli anni di ricca</ref>fossero costati miliardi agli italiani era noto. Ma ora l’area studi e ricerche di</p><hi rend="#b">cassa integrazione</hi>per i dipendenti<p><hi rend="#b">Mediobanca</hi>ha calcolato la cifra nel dettaglio. Arrivando alla conclusione che “l’</p><p><hi rend="#b">onere complessivo</hi>a carico del settore pubblico e della collettività” che si è accumulato</p><p><ref target="http://www.ilfattoquotidiano.it/2014/08/08/alitalia-etihad-firmato-secondo-salvataggio-costera-allo-stato-almeno-600-milioni/1085917/">tra 1974 e 2014, quando la compagnia è finita tra le braccia dell’emiratina</ref>, “stimabile in circa</p><hi rend="#b">Etihad</hi><p><hi rend="#b">7,4 miliardi di euro</hi>“.</p><p>In particolare tra 1974 e 2007, l’ultimo anno di gestione ordinaria, il saldo tra <hi rend="#b">esborsi</hi> statali (aumenti di capitale e contributi pubblici) e introiti è stato di 3,3 miliardi. All’epoca la società era controllata dallo Stato, prima tramite l’<hi rend="#b">Iri</hi> e poi direttamente attraverso il Tesoro, che nel 2002 è salito al 62,4%. Da metà anni Novanta i risultati netti sono stati sempre negativi. “Dal 1996, anno della prima <hi rend="#b">perdita</hi><hi rend="#i">monstre</hi> di 625 milioni, il saldo negativo è stato pari a 3,9 miliardi”, scrivono gli analisti dell’Area studi. “Dei 34 anni esaminati, 20 hanno chiuso in <hi rend="#b">deficit</hi>, sommando una perdita pari a <hi rend="#b">5,1 miliardi di euro</hi>“. Rettificando i dati al valore monetario del 2014, poi, il totale delle perdite sale a circa 6,1 miliardi. Quanto agli introiti, quello più sostanzioso per l’azionista pubblico è stato rappresentato dal ricavato della vendita di azioni (la prima tranche è stata collocata sul mercato nel 1985), seguito dalle imposte pagate da Alitalia. Per un totale di circa 2 miliardi ai valori correnti.</p><p>Arriviamo poi agli anni dell’amministrazione straordinaria, partita nel 2008 dopo lo scorporo della bad company e la svendita della parte sana della compagnia alla <hi rend="#b">Compagnia aerea italiana</hi> (Cai) dei “capitani coraggiosi” guidati da <hi rend="#b">Roberto Colaninno</hi>, per volere del governo <hi rend="#b">Berlusconi</hi> che voleva sventare in nome dell’<hi rend="#b">italianità</hi> l’acquisizione da parte di <hi rend="#b">Air France</hi>. Parabola che come è noto si è conclusa lo scorso anno con il passaggio di mano a <hi rend="#b">Alitalia-Sai</hi>, partecipata al 49% da Etihad. Questi sei anni sono costati “in via indicativa e approssimata” altri 4,1 miliardi. Un conto salatissimo le cui voci principali sono il <hi rend="#b">prestito ponte</hi> di 300 milioni, il ripiano del passivo per oltre 1,1 miliardi, l’erogazione per quattro anni al personale della cigs a zero ore integrata per portare gli assegni all’<hi rend="#b">80% della retribuzione</hi> e per i successivi tre anni del trattamento di <hi rend="#b">mobilità</hi>. Senza dimenticare il <ref target="http://www.ilfattoquotidiano.it/2013/10/10/alitalia-al-capolinea-e-governo-letta-fa-scendere-in-campo-poste/739417/">versamento di 75 milioni da parte di Poste italiane</ref>. E l’analisi di Piazzetta Cuccia non tiene conto del fatto che la scorsa estate </p><p><ref target="http://www.ilfattoquotidiano.it/2014/08/07/alitalia-lupi-investimento-poste-italiane-e-di-mercato-non-aiuto-di-stato/1084592/">il gruppo pubblico del recapito, per volere dell’allora ministro dei Trasporti</ref>.</p><hi rend="#b">Maurizio Lupi</hi>, ha messo sul piatto altri 75 milioni a titolo di aumento di capitale</main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>