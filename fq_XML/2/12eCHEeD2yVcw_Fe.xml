<doc sitename="Il Fatto Quotidiano" title="Fininvest, Berlusconi raschia il fondo del barile. E si stacca cedola da 81,5 milioni - Il Fatto Quotidiano" author="F Q" date="2015-02-18" url="http://www.ilfattoquotidiano.it/2015/02/18/fininvest-berlusconi-raschia-fondo-barile-si-stacca-cedola-815-milioni/1435926/" hostname="ilfattoquotidiano.it" description="La famiglia Berlusconi spreme ancora Fininvest. Un mese e mezzo prima di collocare sul mercato il 7,79% di Mediaset per incassare 377,2 milioni, la holding che controlla Cologno Monzese, Mondadori e il Milan aveva girato all’ex premier e ai suoi cinque figli un dividendo straordinario da 81,5 milioni. Ma per farlo, visto che la finanziaria è in rosso e le …" categories="Lobby" tags="Fininvest;Mediaset;Silvio Berlusconi" fingerprint="e9e5935be07e6e5d">
  <main><head rend="h1">Fininvest, Berlusconi raschia il fondo del barile. E si stacca cedola da 81,5 milioni</head><graphic src="https://st.ilfattoquotidiano.it/wp-content/uploads/2015/02/berlusconi-family-675.jpg"/><p>La famiglia <hi rend="#b">Berlusconi</hi> spreme ancora Fininvest. Un mese e mezzo prima di <ref target="http://www.ilfattoquotidiano.it/2015/02/12/mediaset-berlusconi-fa-cassa-vende-mercato-779-cologno/1420581/">collocare sul mercato il 7,79% di Mediaset per incassare 377,2 milioni</ref>, la holding che controlla Cologno Monzese,</p><p><hi rend="#b">Mondadori</hi>e il</p><p><hi rend="#b">Milan</hi>aveva girato all’ex premier e ai suoi cinque figli un</p><p><hi rend="#b">dividendo</hi>straordinario da 81,5 milioni. Ma per farlo, visto che la finanziaria è in</p><p><hi rend="#b">rosso</hi>e le società controllate hanno chiuso quasi del tutto il rubinetto dei dividendi, ha dovuto raschiare il fondo del barile, cioè attingere alle</p><p><hi rend="#b">riserve</hi>disponibili. In particolare l’ex Cavaliere, che detiene il 60% del gruppo di via Paleocapa attraverso quattro holding personali, ha incassato circa 48,9 milioni, mentre ai figli di primo letto Marina e Piersilvio (che hanno il 7,65% a testa) ne sono andati oltre 15 e a Barbara, Eleonora e Luigi oltre 6 a testa.</p><p>A riportare la notizia del nuovo dividendo è <hi rend="#i">Il Sole 24 Ore</hi>, che ricorda come <ref target="http://www.ilfattoquotidiano.it/2013/06/28/fininvest-chiuso-2012-in-perdita-di-2852-milioni-di-euro/640916/">già nel 2013 Fininvest, per assicurare liquidità ai suoi azionisti, avesse attinto alle riserve</ref>. Una scelta che, nel contesto attuale, conferma il fatto che il leader di <hi rend="#b">Forza Italia</hi> sia sempre più a caccia di liquidità. Tanto più che oltre all’incasso via Fininvest, ha attinto anche alle riserve della sua<hi rend="#b"> Holding italiana prima</hi>, versandosi una cedola di <hi rend="#b">15 milioni di euro</hi>. Del resto non può contare molto sulle aziende di famiglia, la cui salute non appare delle migliori: <ref target="http://www.ilfattoquotidiano.it/2014/04/03/mediaset-a-caccia-di-300-milioni-vende-il-25-delle-torri-tv-di-ei-towers/938313/">Mediaset come è noto è in perdita da due anni e sta a sua volta vendendo pezzi più o meno pregiati per incassare soldi freschi</ref>, <hi rend="#b">Mondadori </hi>ha archiviato il periodo gennaio-settembre 2014 con una perdita di 7,5 milioni e il<ref target="http://www.ilfattoquotidiano.it/2015/02/15/milan-ce-lofferta-thailandese-trecento-milioni-per-30-per-cento-societa/1427649/"> Milan si prepara ad aggravare in modo drastico le perdite passando dai 15,7 milioni del 2013 a 60-70 milioni, tanto che la cessione della squadra sembra ormai alle porte</ref>. Mentre sulla quota detenuta in </p><p><hi rend="#b">Mediolanum</hi>, l’unica che continua a dare soddisfazioni avendo chiuso i conti 2014 con un utile netto di 320,6 milioni di euro, pende</p><p><ref target="http://www.ilfattoquotidiano.it/2014/10/10/mediolanum-diventa-banca-e-il-condannato-berlusconi-deve-vendere-la-sua-parte/1150336/">la spada di Damocle della decisione di</ref>. Di conseguenza Fininvest ha dovuto a sua volta dare il via a una serie di cessioni.</p><hi rend="#b">Bankitalia</hi>che impone la vendita della partecipazione eccedente il 9,9 per cento</main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>