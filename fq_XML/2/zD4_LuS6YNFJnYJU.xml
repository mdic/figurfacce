<doc sitename="Il Fatto Quotidiano" title="Firenze, rinviata l'udienza sull'arresto di Baiardo: il difensore rinuncia al mandato - Il Fatto Quotidiano" author="F Q" date="2023-07-14" url="https://www.ilfattoquotidiano.it/2023/07/14/firenze-rinviata-ludienza-sullarresto-di-baiardo-il-difensore-rinuncia-al-mandato/7229519/" hostname="ilfattoquotidiano.it" description="Il favoreggiatore dei fratelli Graviano era presente in aula" categories="Mafie" tags="Firenze;Giuseppe Graviano;Graviano;Silvio Berlusconi" fingerprint="8fca306d51ef607d">
  <main>
    <head rend="h1">Firenze, rinviata l’udienza sull’arresto di Baiardo: il difensore rinuncia al mandato</head>
    <graphic src="https://st.ilfattoquotidiano.it/wp-content/uploads/2023/02/05/baiardo-1-690x362.jpg"/>
    <p>È stata subito rinviata al 5 settembre l’udienza al <hi rend="#b">Tribunale del Riesame di Firenze</hi> sull’arresto di <hi rend="#b">Salvatore Baiardo</hi>. Dopo la rinuncia al mandato da parte del suo difensore di fiducia, il difensore d’ufficio nominato dai giudici ha fatto istanza di <hi rend="#b">rinvio</hi> per studiare gli atti della causa. Il favoreggiatore della latitanza dei boss stragisti <hi rend="#b">Filippo</hi> e <hi rend="#b">Giuseppe Graviano</hi> – divenuto noto al grande pubblico per le sue ospitate a <hi rend="#i">Non è l’Arena </hi>su La7 dopo aver “predetto” l’arresto di Matteo Messina Denaro – era presente in aula: la Procura fiorentina, nella persona del procuratore aggiunto Luca Tescaroli, <ref target="https://www.ilfattoquotidiano.it/2023/06/16/la-procura-di-firenze-ha-chiesto-larresto-di-baiardo-no-del-gip-il-favoreggiatore-dei-graviano-attacca-tescaroli-sui-social/7196355/">aveva chiesto il suo arresto e la custodia cautelare in carcere lo scorso 26 maggio, ma il gip aveva respinto l’istanza</ref>. Contro la decisione il pm ha presentato opposizione al Riesame.</p>
    <p>Baiardo è accusato di <hi rend="#b">calunnia</hi> ai danni del conduttore di <hi rend="#i">Non è l’Arena</hi> Massimo Giletti e di <hi rend="#b">favoreggiamento</hi> nei confronti di Silvio Berlusconi e Marcello Dell’Utri, <ref target="https://www.ilfattoquotidiano.it/in-edicola/articoli/2023/07/14/firenze-due-nuove-accuse-a-dellutri-per-i-milioni-da-b/7228719/">a loro volta indagati a Firenze come presunti mandanti occulti delle stragi di mafia del 1993</ref>. L’uomo vicino ai boss stragisti, infatti, dice che Giletti ha </p>
    <p><hi rend="#b">mentito</hi>ai pubblici ministeri che lo hanno ascoltato come persona informata sui fatti, riferendo loro come lui gli abbia mostrato una foto raffigurante Berlusconi, Giuseppe Graviano e il generale dei carabinieri</p>
    <p><hi rend="#b">Francesco Delfino</hi>. Una foto che invece i pm sono convinti esista. A proposito del presunto scatto</p>
    <p><ref target="https://www.ilfattoquotidiano.it/in-edicola/articoli/2023/06/30/cairo-ascoltato-su-giletti-faro-sulle-ultime-puntate/7213434/">è stato sentito dai pm anche Urbano Cairo, proprietario di La7</ref>, che lo scorso aprile ha improvvisamente chiuso la trasmissione di Giletti.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>