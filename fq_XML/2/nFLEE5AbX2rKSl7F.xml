<doc sitename="Il Fatto Quotidiano" title="Patto Nazareno, da carburante a freno: c'era una volta la &quot;profonda sintonia&quot; - Il Fatto Quotidiano" author="Diego Pretini" date="2015-01-03" url="http://www.ilfattoquotidiano.it/2015/01/03/patto-nazareno-carburante-freno-delle-riforme-cera-volta-profonda-sintonia/1309104/" hostname="ilfattoquotidiano.it" description="Doveva essere la miccia di un razzo, è diventata una rosolatura. Il Patto del Nazareno pareva un lavoro a regola d’arte: laminatura e sciolina per una gara alla Stefania Belmondo, percorso lungo, ma senza intoppi. Sembrava diventato tutto facile: due ore sotto alla foto del Che e c’erano già una legge elettorale che “chi vince governa” e …" categories="Politica" tags="Governo Renzi;Italicum;Legge Elettorale;Matteo Renzi;Patto del Nazareno;Silvio Berlusconi" fingerprint="799eb02f782f00ad">
  <main><head rend="h1">Patto Nazareno, da carburante a freno: c’era una volta la “profonda sintonia”</head><graphic src="https://st.ilfattoquotidiano.it/wp-content/uploads/2015/01/berlusconi-quirinale-675.jpg"/><p>Doveva essere la miccia di un razzo, è diventata una rosolatura. Il <hi rend="#b">Patto del Nazareno</hi> pareva un lavoro a regola d’arte: laminatura e sciolina per una gara alla Stefania Belmondo, percorso lungo, ma senza intoppi. Sembrava diventato tutto facile: due ore sotto alla foto del <hi rend="#i">Che</hi> e c’erano già una <hi rend="#b">legge elettorale</hi> che “chi vince governa” e un <hi rend="#b">Senato</hi> svuotato al grido di <hi rend="#i">daje al bicameralismo </hi>perché lo dice anche <hi rend="#b">Napolitano</hi>, l’hanno detto i saggi di Napolitano, dicono che lo dice perfino l’Europa. Ma l’autostrada è diventata la salita del <hi rend="#i">Tourmalet</hi>. Gli incontri sono diventati 7, sotto i colpi dall’esterno, trasformandosi mese dopo mese. Renzi lo ha riscritto, Berlusconi lo rivendica. Il testo, se mai esiste, nessuno l’ha visto. Eppure tiene in mano i partiti, il Parlamento. Un re nudo che passeggia per i corridoi: chi lo vede finge che non sia reale. Così inaccettabile da essere vivo e vegeto dopo un anno. Ma nel frattempo è diventato un elastico: due passi avanti, uno indietro. <ref target="http://www.ilfattoquotidiano.it/2014/12/29/renzi-voglio-cambiare-lumore-degli-italiani-grande-tema-ricadute-economiche/1302087/">Non proprio una fotografia del “ritmo”.</ref></p><p><hi rend="#b">Il Patto del Nazareno e l’ennesimo countdown</hi><lb/> Il presidente del Consiglio <hi rend="#b">Matteo Renzi</hi> è convinto che entro fine gennaio verrà messo un altro timbro su entrambi i disegni di legge: <hi rend="#b">l’Italicum</hi> al Senato e le <hi rend="#b">riforme istituzionali</hi> alla Camera. Ma è una scommessa. Già prima delle vacanze <hi rend="#b">Forza Italia</hi> c’ha provato: rinviamo tutto a dopo l’elezione del <hi rend="#b">presidente della Repubblica</hi>. <hi rend="#b">Silvio Berlusconi</hi>, cioè, vuole avere ulteriore peso specifico nella scelta del capo dello Stato. Per ora se ne riparlerà dal 7 gennaio: da quella data c’è un mese, più o meno, per superare il <hi rend="#i">frittatone </hi>di emendamenti, trappole, dissidenti, Calderoli, franchi tiratori. Il 16 gennaio Napolitano darà verosimilmente le dimissioni: il suo trasloco dal Quirinale a Palazzo Giustiniani segnerà il conto alla rovescia per la convocazione del Parlamento in seduta comune e quindi il blocco dei lavori delle Camere.</p><p><hi rend="#b">“Come Molotov e Ribbentrop”</hi><lb/> Sembra un secolo: <hi rend="#b">Enrico Letta</hi> era ancora sereno (a Palazzo Chigi), <hi rend="#b">Matteo Renzi</hi> era sindaco di Firenze e segretario del Pd da un mese. Il primo gennaio disse alle opposizioni: vi do tre modelli di legge elettorale, facciamo le riforme? I Cinque Stelle li respinsero tutt’e tre e decisero di farsi una propria proposta di legge con una serie di sondaggi sul blog durata mesi (il testo è poi morto in Parlamento) e per evitare equivoci <hi rend="#b">Beppe Grillo</hi> cominciò anche a chiamare il leader Pd “ebetino”. <hi rend="#b">Berlusconi</hi> invece non vedeva l’ora: era appena stato dichiarato decaduto dal Parlamento e di lì a poco avrebbe cominciato a scontare la sua pena, Forza Italia aveva cominciato la sua caduta nei sondaggi. Avrebbe usato il Patto come una ciambella per restare a galla. E così ecco l’incontro inedito e indicibile: <hi rend="#b">Silvio Berlusconi</hi> dentro la sede del Pd. Inaudito: per quelli che hanno fatto le campagne elettorali sull’anticomunismo (da Occhetto a Bersani) e per quelli che le hanno fatte per combattere per vent’anni il mondo di Arcore, dalla gioiosa macchina da guerra a Ruby.<ref target="http://www.ilfattoquotidiano.it/2014/01/18/governo-fassina-non-si-puo-andare-avanti-cicchitto-renzi-b-come-molotov-ribbentropp/848388/"> La prova in una battuta di quei giorni: “Sono come Molotov e Ribbentrop”, i ministri di Stalin e Hitler. </ref>La pronunciano sia </p><p><hi rend="#b">Mario Michele Giarrusso</hi>, senatore M5s, sia</p><p><hi rend="#b">Fabrizio Cicchitto</hi>, ex pretoriano di Berlusconi convertito ad Alfano.</p><p><hi rend="#b">La “profonda sintonia” e la “rapida approvazione”</hi><lb/> La base del Pd deve ancora abituarsi al nuovo alfabeto e qualcuno rischia il malore quando Renzi, uscito dalla stanza della foto con il <hi rend="#i">Che</hi>, parla di “<hi rend="#b">profonda sintonia</hi>” con il nemico di vent’anni di battaglie, quasi tutte perse. Ma come, non ha detto – sei mesi prima – che quando “un leader politico viene condannato con sentenza passata in giudicato la partita è finita: <hi rend="#b">game over</hi>“? <ref target="http://www.ilfattoquotidiano.it/2014/01/18/legge-elettorale-incontro-renzi-berlusconi-governo-letta-in-bilico/848682/">No, ora c’è “una profonda sintonia tra le proposte del Pd e quelle che abbiamo avuto modo di discutere oggi con Silvio Berlusconi e Forza Italia”.</ref> Appunto: una legge elettorale che dia una maggioranza vera e stabile e un Senato privato di molti poteri. “Insieme – disse il leader di Forza Italia – abbiamo auspicato che tutte le forze politiche possano dare il loro fattivo contributo in Parlamento alla</p><p><hi rend="#b">rapida approvazione</hi>della legge”. Sembrava mancasse solo la firma e le visite mediche, come nel calciomercato.</p><p><hi rend="#b">I sei faccia a faccia</hi><lb/> Invece ai due toccherà vedersi <hi rend="#b">altre 6 volte</hi>: una sola prima delle elezioni (ché non è bello farsi vedere dagli elettori insieme al nemico), l’ultima il 12 novembre. Renzi, forse anche per un impegno nei confronti del Quirinale che non ha fatto una piega nel cambio a Palazzo Chigi, mette il Patto del Nazareno davanti a tutto. Per il presidente del Consiglio è anche una questione di “marketing”. Quando in estate si deve scontrare contro la “lentezza” dell’iter parlamentare – i “ritardi della democrazia” – fa dire al ministro per le Riforme <hi rend="#b">Maria Elena Boschi</hi> che in pratica sono disposti a fare le corse dei bersaglieri e<ref target="http://www.ilfattoquotidiano.it/2014/07/31/riforme-diretta-senato-caos-in-aula-senatrice-in-ospedale-governo-battuto/1077718/"> anche a votare a Ferragosto, se serve, pur di dare il primo ok al nuovo Senato prima delle vacanze</ref>. Obiettivo: far vedere (agli elettori, all’Europa) che la fiducia è ben riposta. </p><p><hi rend="#b">Le vittime del Nazareno</hi><lb/> Entrambi, Renzi e Berlusconi, sull’altare del Nazareno sono pronti a sacrificare anche <hi rend="#b">pezzi di partito</hi>. Sembrano anzi voler usare il Patto come una clava sugli oppositori interni. Renzi a un certo punto <ref target="http://www.ilfattoquotidiano.it/2014/06/11/riforme-pd-sostituisce-mineo-e-chiti-in-commissione-renzi-basta-veti/1024088/">rimuove di peso Corradino Mineo dalla commissione Affari costituzionali del Senato</ref>. Berlusconi in una riunione</p><p><ref target="http://www.ilfattoquotidiano.it/2014/07/15/riforme-la-svolta-autoritaria-e-nei-partiti-berlusconi-dissidenti-a-rischio-probiviri/1061237/">manda a fanculo il senatore cosentiniano</ref>che con</p><hi rend="#b">Vincenzo D’Anna</hi><p><hi rend="#b">Augusto Minzolini</hi>,</p><p><hi rend="#b">Anna Cinzia Bonfrisco</hi>e altri vogliono il Senato elettivo.</p><p><hi rend="#b">La metamorfosi del patto</hi><lb/> Ma nel Patto del Nazareno nulla si distrugge, semmai tutto si trasforma. E si trasforma parecchio. Berlusconi cassa l’idea del Senato con una <hi rend="#b">quota di sindaci</hi>. “E’ un pasticcio inaccettabile – dice a maggio – lo considero un dopolavoro per sindaci rossi che vengono in gita turistica a Roma, e quindi diciamo chiaro e tondo che deve cambiare”. Nessuno gli fa notare che era stato <hi rend="#b">Walter Tocci</hi>, il senatore civatiano, a fare per primo la metafora del dopolavoro, due mesi prima. Ma è anche Renzi a cambiare idea nel corso dei mesi.</p><p><hi rend="#b">Il nuovo Italicum</hi><lb/> Sulla legge elettorale per esempio. E’ per questo che tra i 6 faccia a faccia il più teso è quello del 5 novembre.<ref target="http://www.ilfattoquotidiano.it/2014/11/11/legge-elettorale-renzi-riscrive-litalicum-soglia-3-premio-lista-preferenze/1204059/"> Renzi vuole (deve) modificare l’Italicum, cioè la legge approvata dalla Camera a marzo. </ref>Quella versione non va più bene, la minoranza del Pd vuole modifiche e lo stesso i partiti-briciola della maggioranza che altrimenti alle urne sarebbero spazzati via. Quindi il segretario del Pd e ora capo del governo propone dei colpi di scalpello: </p><p><hi rend="#b">premio di maggioranza alla lista</hi>e alla soglia del 40% invece che al 37,</p><p><hi rend="#b">soglia di sbarramento</hi>molto più bassa, preferenze per tutti tranne i capilista.</p><p><ref target="http://www.ilfattoquotidiano.it/2014/11/12/legge-elettorale-incontro-renzi-berlusconi-ce-accordo/1208284/">Berlusconi barcolla, non ci sta, ma sa che non può fare altro. Risponde “ni”</ref>(in realtà non gli piace né il premio alla lista né le preferenze) e tutto rallenta. Il Pd non sa se fidarsi: c’è chi propone la clausola per far entrare in vigore la legge elettorale dal</p><p><hi rend="#b">2016</hi>, vedi mai che ai berlusconiani piaccia e salti tutto.</p><p><hi rend="#b">La questione morale (non attacca)</hi><lb/> Il Patto resiste a tutto. Alle <hi rend="#b">campagne elettorali</hi> (che Renzi stravince, senza particolare affanno). Resiste ai colpi di chi prova a ricordare che con <hi rend="#b">condannati e pluriprocessati</hi> sarebbe meglio andarci piano. <ref target="http://www.ilfattoquotidiano.it/2014/11/05/verdini-riforme-impresentabile-proteste-pd-governo-comment/1192805/">All’ennesimo rinvio a giudizio dell’uomo-chiave del Patto, Denis Verdini, che di processi ne ha quattro Rosy Bindi sbotta: “La verità è che a questo punto non bisognava proprio arrivarci, non c’era bisogno di quest’altro processo per capire che le riforme non si fanno con la garanzia di Verdini”.</ref> E resiste alle botte di chi prova a riorganizzare le truppe dopo la propria Caporetto:</p><p><ref target="http://www.ilfattoquotidiano.it/2014/11/15/pd-bersani-patto-nazareno-rinnovato-mediaset-guadagnato-in-borsa/1213356/">. Ci vorrà pure poco, ma l’intesa resiste anche a chi si sente escluso come</ref></p><hi rend="#b">Pierluigi Bersani</hi>dice che l’intesa di certo avvantaggia<hi rend="#b">Mediaset</hi>che, ogni volta che il presidente del Consiglio e il capo di Forza Italia si incontrano, guadagna in<hi rend="#b">Borsa</hi><p><hi rend="#b">Mario Monti</hi>che cerca di gufare – lui sì – ricordando che il Nazareno era anche un peschereccio affondato cinquant’anni prima.</p><p><hi rend="#b">Sospetti e segreti dell’accordo nascosto</hi><lb/> Ma il Patto non affonda: regge anche alle decine di <hi rend="#b">retroscena</hi> mai confermati. <hi rend="#b">L’accordo Renzi-Berlusconi</hi> viene descritto in ogni modo, ma nessuno ha le prove. Tutti lo vorrebbero “pubblico”, “alla luce del sole”. Lo vorrebbero leggere. <ref target="http://www.ilfattoquotidiano.it/2014/07/27/riforme-toti-conferma-laccordo-scritto-tra-renzi-e-berlusconi-ce-e-lho-visto/1073637/"> Giovanni Toti ammette che c’è un foglietto, sì, ma era banale e con dei concetti chiave – quelli noti – scritti da Verdini, senza dettagli. </ref>Ma nessuno lo tira fuori. E nel segreto cresce sempre il sospetto. Così nell’ordine c’è chi pensa che ci sia la </p><p><hi rend="#b">grazia</hi>per l’ex Cavaliere, “umiliato” ai servizi sociali. C’è chi ritiene che dentro ci siano impegni sulla riforma della giustizia:</p><p><ref target="http://tv.ilfattoquotidiano.it/2014/12/17/corruzione-gomez-vs-orlando-perche-renzi-non-ha-presentato-dl-replica-per-prassi/323575/">il ministro</ref>Ancora: per alcune fonti, nell’accordo</p><hi rend="#b">Andrea Orlando</hi>porterà a controprova dell’infondatezza l’approvazione dell’<hi rend="#b">autoriciclaggio</hi>, anche se la strada è ancora lunga per convincere tutti.<p><ref target="http://www.ilfattoquotidiano.it/2014/07/26/renzi-e-berlusconi-nellaccordo-del-nazareno-ce-il-patto-segreto-salva-mediaset/1072626/">c’è anche una specie di salva-Mediaset.</ref></p><p><hi rend="#b">L’ombra del Nazareno sul Colle</hi><lb/> Infine c’è chi pensa che dentro il Patto del Nazareno ci sia anche <hi rend="#b">l’elezione del prossimo presidente della Repubblica</hi>. <ref target="http://www.ilfattoquotidiano.it/2014/12/14/berlusconi-patto-nazareno-logico-accordo-implichi-accordo-capo/1273318/">Tra questi proprio Silvio Berlusconi</ref>, subito smentito dal Pd. Però Renzi una cosa continua a dirla fino all’ultimo: <ref target="http://www.ilfattoquotidiano.it/2014/12/29/legge-elettorale-renzi-litalicum-serio-garantisce-governabilita/1302420/">“E’ del tutto fisiologico, normale e naturale che Fi possa stare al tavolo per l’elezione del presidente della Repubblica con il suo capo Berlusconi, che non voto né io nè lei, ma qualche milione di italiani”.</ref></p><p>Il mese che porterà alla scelta del nuovo inquilino del Quirinale dirà anche <ref target="http://www.ilfattoquotidiano.it/2014/12/29/renzi-voglio-cambiare-lumore-degli-italiani-grande-tema-ricadute-economiche/1302087/">se “ ritmo” sarà anche la parola</ref> da abbinare a legge elettorale e riforme istituzionali. Eleggere rapidamente il presidente della Repubblica potrebbe essere per Renzi il modo di veder approvato finalmente anche l’Italicum. E di avere così finalmente le mani libere per tentare il colpo grosso alle elezioni che contano.</p><p>→ <hi rend="#i"> Sostieni l’informazione libera: Abbonati o rinnova il tuo abbonamento al </hi></p><p><hi rend="#b">Fatto Quotidiano</hi></p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>