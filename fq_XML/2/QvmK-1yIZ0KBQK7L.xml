<doc sitename="Il Fatto Quotidiano" title="Grillo: &quot;Costituzione tradita, lunga marcia dei 5 Stelle per arrivare al governo&quot; - Il Fatto Quotidiano" author="RQuotidiano" date="2014-08-09" url="http://www.ilfattoquotidiano.it/2014/08/09/grillo-costituzione-tradita-lunga-marcia-del-m5s-per-arrivare-al-governo/1086892/" hostname="ilfattoquotidiano.it" description="Per il Movimento 5 Stelle “il trio Napolitano, Renzie, Berlusconi” ha tradito la Costituzione. Il Paese quindi è al bivio: “O loro o la democrazia”. Per questo Beppe Grillo dal suo blog annuncia “la lunga marcia” del M5s che ha un solo obiettivo: arrivare a Palazzo Chigi. “Se necessario – scrive – dovremo convincere gli …" categories="Politica" tags="Beppe Grillo;Governo;Matteo Renzi;Movimento 5 Stelle;Senato;Silvio Berlusconi" fingerprint="f5a575397018456c">
  <main>
    <head rend="h1">Grillo: “Costituzione tradita, lunga marcia dei 5 Stelle per arrivare al governo”</head>
    <graphic src="https://st.ilfattoquotidiano.it/wp-content/uploads/2014/08/marcia-m5s-640.jpg"/>
    <p>Per il <hi rend="#b">Movimento 5 Stelle</hi> “il trio <hi rend="#b">Napolitano</hi>, Renzie, <hi rend="#b">Berlusconi</hi>” ha tradito la <hi rend="#b">Costituzione</hi>. Il Paese quindi è al bivio: “O loro o la democrazia”. Per questo <hi rend="#b">Beppe Grillo</hi> dal suo blog annuncia “la lunga marcia” del <hi rend="#b">M5s</hi> che ha un solo obiettivo: arrivare a <hi rend="#b">Palazzo Chigi</hi>. “Se necessario – scrive – dovremo convincere gli italiani uno per uno, un porta a porta nazionale, ma arriveremo al governo. Non abbiamo fretta. Con questi golpisti comunque non ci vogliamo più avere niente a che fare. Prepariamoci al referendum confermativo per il <hi rend="#b">Senato</hi>. Il potere appartiene al popolo, non ai partiti”.</p>
    <p>Il post, accompagnato da un fotomontaggio dove Grillo veste i panni di <hi rend="#b">Mao Tse-tung</hi>, <ref target="http://www.ilfattoquotidiano.it/2014/08/08/riforma-senato-approvato-il-ddl-boschi-sel-lega-m5s-e-dissidenti-pd-non-partecipano/1085515/">arriva all’indomani dell’approvazione del ddl Boschi in prima lettura al Senato</ref>, che riscrive </p>
    <p><ref target="http://www.ilfattoquotidiano.it/2014/08/08/riforme-ecco-come-cambiera-il-senato-immunita-referendum-e-titolo-v/1085343/">la composizione e le funzioni dei prossimi parlamentari di</ref>. “Dopo l’abolizione del</p>
    <hi rend="#b">Palazzo Madama</hi>
    <p><hi rend="#b">Senato</hi>– scrive online – e il tradimento della</p>
    <p><hi rend="#b">Costituzione</hi>da parte del trio</p>
    <p><hi rend="#b">Napolitano</hi>, Renzie,</p>
    <p><hi rend="#b">Berlusconi</hi>, l’unica forza democratica del Paese è il</p>
    <p><hi rend="#b">M5S.</hi>L’unica – sottolinea – che opera attraverso gli strumenti di democrazia rimasti:</p>
    <p><hi rend="#b">leggi popolari</hi>, referendum, elezioni di candidati ‘non nominati’, rispetto dell’esito referendario dell’eliminazione dei finanziamenti pubblici ai partiti e della pubblicizzazione dell’acqua”.</p>
    <p>Secondo <hi rend="#b">Grillo</hi> “non c’è più l’alternativa tra noi o loro, ma tra loro e la democrazia. Il <hi rend="#b">M5S</hi> ha provato in tutti i modi di affermare una democrazia con la partecipazione autentica dei cittadini”. L’ex comico sottolinea che i <hi rend="#b">Movimento</hi> “ha persino provato a migliorare la legge elettorale con una sua proposta, sbeffeggiata dall’<hi rend="#i">ebetino</hi>, <ref target="http://www.ilfattoquotidiano.it/2014/07/17/legge-elettorale-m5s-incontra-pd-dopo-8-anni-di-porcellum-ora-le-preferenze/1063298/">che non ci ha ancora risposto in streaming come se non rappresentassimo milioni di votanti alle politiche, che giocava con il telefonino mentre i nostri rappresentanti discutevano</ref>“. Poi definisce il presidente del Consiglio </p>
    <p><hi rend="#b">Matteo Renzi</hi>“un truzzo con le pieghe della</p>
    <p><hi rend="#i">pancia de fora</hi>nella camicetta bianca da gagà”. E conclude: “O loro o la democrazia. Non c’è più scelta. Sarà una lunga marcia”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>