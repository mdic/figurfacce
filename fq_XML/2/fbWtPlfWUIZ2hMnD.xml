<doc sitename="Il Fatto Quotidiano" title="Berlusconi, Bce contro il ritorno di Fininvest in testa all'azionariato di Mediolanum - Il Fatto Quotidiano" author="F Q" date="2016-10-26" url="http://www.ilfattoquotidiano.it/2016/10/26/berlusconi-bce-contro-il-ritorno-di-fininvest-in-testa-allazionariato-di-mediolanum/3123078/" hostname="ilfattoquotidiano.it" description="In primavera aveva incassato il via libera del Consiglio di Stato. Ora però è la Banca centrale europea di Mario Draghi a mettere i bastoni tra le ruote a Silvio Berlusconi, intenzionato a rientrare in possesso di una “partecipazione qualificata” in Banca Mediolanum nonostante la perdita dei requisiti di onorabilità in seguito alla condanna per frode fiscale nel processo …" categories="Numeri &amp; News" tags="Ennio Doris;Mediolanum;Silvio Berlusconi" fingerprint="ff4c50385a4be537">
  <main>
    <head rend="h1">Berlusconi, Bce contro il ritorno di Fininvest in testa all’azionariato di Mediolanum</head>
    <graphic src="https://st.ilfattoquotidiano.it/wp-content/uploads/2016/09/silvio-berlusconi-675.jpg"/>
    <p>In primavera <ref target="http://www.ilfattoquotidiano.it/2016/03/03/mediolanum-consiglio-di-stato-accoglie-ricorso-berlusconi-contro-cessione-quote/2517559/">aveva incassato il via libera del Consiglio di Stato</ref>. Ora però è la </p>
    <p><hi rend="#b">Banca centrale europea</hi>di Mario Draghi a mettere i bastoni tra le ruote a</p>
    <p><hi rend="#b">Silvio Berlusconi</hi>, intenzionato a</p>
    <p><ref target="http://www.ilfattoquotidiano.it/2014/10/10/mediolanum-diventa-banca-e-il-condannato-berlusconi-deve-vendere-la-sua-parte/1150336/">rientrare in possesso di una “partecipazione qualificata” in</ref>nonostante la perdita dei</p>
    <hi rend="#b">Banca Mediolanum</hi>
    <p><hi rend="#b">requisiti di onorabilità</hi>in seguito alla condanna per</p>
    <p><hi rend="#b">frode fiscale</hi>nel processo sui diritti tv Mediaset. L’Eurotower, a seguito del procedimento amministrativo istruito due anni fa dalla</p>
    <p><hi rend="#b">Banca d’Italia</hi>, si è opposta a quella che definisce “l’acquisizione” da parte della holding dell’ex premier del 30% della rete di bancassicurazione che ha mutato veste giuridica in seguito alla fusione tra Mediolanum e Banca Mediolanum rendendo necessari i requisiti di onorabilità richiesti per i soci delle banche, ma persi da Berlusconi nel 2013.</p>
    <p>Via Nazionale aveva quindi chiesto l’alienazione della partecipazione eccedente i livelli permessi, ma Fininvest aveva fatto ricorso prima al <hi rend="#b">Tar</hi> dove aveva perso e poi al <hi rend="#b">Consiglio di Stato</hi> dove aveva vinto. Quindi è arrivato il veto della vigilanza europea. “Fininvest, riservandosi ogni ulteriore commento una volta effettuati gli opportuni approfondimenti, contesta in radice il fondamento giuridico di questa decisione, nonché la legittimità degli atti del procedimento che ad una tale decisione hanno condotto”, fa sapere la holding alla luce della presa di posizione di Francoforte. “Convinta della validità delle <ref target="http://www.ilfattoquotidiano.it/2016/03/03/mediolanum-consiglio-di-stato-accoglie-ricorso-berlusconi-contro-cessione-quote/2517559/">proprie ragioni, che hanno già trovato pieno riconoscimento da parte del Consiglio di Stato</ref>, la società tutelerà con la massima energia e determinazione i propri diritti ed interessi, agendo in tutte le sedi previste dalla normativa sia a livello nazionale che europeo”, conclude Fininvest.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>