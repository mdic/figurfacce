<doc sitename="Il Fatto Quotidiano" title="Elezioni, Brunetta: &quot;Legge Fornero? E' giusto cancellarla&quot;. Ma su La7 Berlusconi dice una cosa diversa - Il Fatto Quotidiano" author="Gisella Ruccia" date="2018-01-18" url="https://www.ilfattoquotidiano.it/2018/01/18/elezioni-brunetta-legge-fornero-e-giusto-cancellarla-ma-su-la7-berlusconi-dice-una-cosa-diversa/4101443/" hostname="ilfattoquotidiano.it" description="“La legge Fornero è l’unico punto del programma su cui abbiamo da discutere con la Lega: Salvini insiste per l’azzeramento della legge Fornero, noi insistiamo sull’azzeramento degli effetti negativi“. Lo ha dichiarato Silvio Berlusconi a L’Aria che tira, su La7. Ma poco prima, ai microfoni di Ecg Regione (Radio Cusano Campus), il capogruppo alla Camera dei …" categories="Elezioni Politiche 2018" tags="Elsa Fornero;Forza Italia;Matteo Salvini;Renato Brunetta;Riforma Fornero;Silvio Berlusconi" fingerprint="27ab108fd921aa31">
  <main>
    <p>“<hi rend="#b">La legge Fornero</hi> è<hi rend="#b"> l’unico punto del programma </hi>su cui abbiamo da discutere con la Lega: <hi rend="#b">Salvini</hi> insiste per<hi rend="#b"> l’azzeramento della legge Fornero</hi>, <hi rend="#b">noi</hi> insistiamo sull’<hi rend="#b">azzeramento degli effetti negativi</hi>“. Lo ha dichiarato <ref target="https://www.ilfattoquotidiano.it/2018/01/18/elezioni-berlusconi-se-vinciamo-salvini-ministro-dellinterno-ho-nome-autorevolissimo-come-premier/4101219/"> Silvio Berlusconi a L’Aria che tira, su La7</ref>. Ma poco prima, ai microfoni di </p>
    <p><hi rend="#b">Ecg Regione</hi>(Radio Cusano Campus), il capogruppo alla Camera dei Deputati per</p>
    <p><hi rend="#b">Forza Italia, Renato Brunetta</hi>, si è pronunciato diversamente: “</p>
    <p><hi rend="#b">L’abrogazione della legge Fornero è una ipotesi assolutamente percorribile.</hi>La collega e amica Fornero si è trovata in un momento particolare, con la pistola puntata alla tempia dall’Europa, che cercava nel controllo dei conti pubblici la risposta a una speculazione finanziaria, quella sullo spread. E si è trovata a fare una legge forse sostenibile dal punto di vista finanziario, ma non sostenibile dal punto di vista sociale. La legge Fornero è piena di</p>
    <p><hi rend="#b">errori</hi>e piena di</p>
    <p><hi rend="#b">passaggi insopportabili</hi>. Pensiamo agli</p>
    <p><hi rend="#b">esodati</hi>”. E ha aggiunto: “Questa legge con una mano tagliava e con l’altra spendeva. La cosa più grave che ha prodotto è stata una:</p>
    <p><hi rend="#b">l’allarme sociale</hi>. Ho avuto molto rispetto per il pianto della mia amica Elsa Fornero, però quando si fa una legge, non si piange e soprattutto non si può far piangere i destinatari della legge”. Poi Brunetta ha chiosato: “E’ stato assolutamente ingiusto fare una legge insopportabile dal punto di vista sociale in campo pensionistico.</p>
    <p><hi rend="#b">E’ giusto cancellare la legge Fornero</hi>, riformarla totalmente, riscriverla totalmente, per fare una revisione totale del welfare pensionistico”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>