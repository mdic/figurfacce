<doc sitename="Il Fatto Quotidiano" title="Promesse elettorali, c'è un reddito per tutti. Cittadinanza, dignità, inclusione: quanto costano e chi ne ha diritto - Il Fatto Quotidiano" author="Chiara Brusini" date="2018-01-13" url="https://www.ilfattoquotidiano.it/2018/01/13/promesse-elettorali-ce-un-reddito-per-tutti-cittadinanza-dignita-inclusione-quanto-costano-e-chi-ne-ha-diritto/4084378/" hostname="ilfattoquotidiano.it" description="Meglio 187 euro al mese oggi o 1.000 domani, ma tutti da confermare? Nel dubbio c’è anche la terza opzione, 780 euro mensili. Coperture, anche in questo caso, ancora da trovare. L’elettore in difficoltà ha l’imbarazzo della scelta. E un’alta probabilità di confondersi, visto che li hanno battezzati rispettivamente reddito di inclusione (Rei), reddito di dignità e …" categories="Economia" tags="Elezioni;Matteo Renzi;Movimento 5 Stelle;Paolo Gentiloni;Reddito Cittadinanza;Reddito Minimo Garantito;Silvio Berlusconi" fingerprint="a3dae7bd8663e77">
  <main>
    <head rend="h1">Promesse elettorali, c’è un reddito per tutti. Cittadinanza, dignità, inclusione: quanto costano e chi ne ha diritto</head>
    <graphic src="https://st.ilfattoquotidiano.it/wp-content/uploads/2018/01/11/iPiccy-collage-675.jpg"/>
    <p>Meglio<hi rend="#b"> 187 euro al mese</hi> oggi o <hi rend="#b">1.000</hi> domani, ma tutti da confermare? Nel dubbio c’è anche la terza opzione, <hi rend="#b">780 euro</hi> mensili. Coperture, anche in questo caso, ancora da trovare. L’elettore in difficoltà ha l’imbarazzo della scelta. E un’alta probabilità di confondersi, visto che li hanno battezzati rispettivamente <hi rend="#b">reddito</hi> di <hi rend="#b">inclusione </hi>(Rei), reddito di <hi rend="#b">dignità</hi> e reddito di <hi rend="#b">cittadinanza</hi>. L’unico già disponibile – dall’inizio di gennaio – è quello più contenuto, il <hi rend="#b">Rei</hi> varato dal governo <hi rend="#b">Renzi</hi> e attuato da <hi rend="#b">Gentiloni</hi>. Gli altri due sono <hi rend="#b">promesse elettorali</hi>, tra le poche “in positivo” di questa campagna <ref target="https://www.ilfattoquotidiano.it/2018/01/10/elezioni-la-corsa-senza-limiti-dei-partiti-meno-tasse-e-piu-soldi-dal-canone-rai-ai-pannolini-fino-alla-scomparsa-dei-poveri/4084255/">costellata da proposte di abolizioni</ref>. Da un lato c’è quella dei</p>
    <p><hi rend="#b">5 Stelle</hi>, che già nel 2013 l’hanno comunque messa nero su bianco in un</p>
    <p><hi rend="#b">disegno di legge</hi>. Dall’altro la trovata last minute di</p>
    <p><hi rend="#b">Silvio Berlusconi</hi>, che sotto le feste ha estratto dal cilindro una proposta molto simile al cavallo di battaglia dei pentastellati ma arrotondando la cifra e rubando il nome alla</p>
    <p><hi rend="#b">Rete dei Numeri Pari</hi>promossa da</p>
    <p><hi rend="#b">Libera</hi>e</p>
    <p><hi rend="#b">Gruppo Abele</hi>(che non l’hanno presa bene).</p>
    <p>Cambiano la platea di beneficiari e, di conseguenza, i costi. Il Rei andrà a non più di<hi rend="#b"> 700mila famiglie</hi> per un costo fino a 1,7 miliardi l’anno. Del reddito di dignità godrebbero <hi rend="#b">2 milioni</hi> di nuclei, sempre che l’ex Cavaliere trovi i necessari <hi rend="#b">29 miliardi</hi>. Quanto al reddito di cittadinanza, secondo l’<hi rend="#b">Istat</hi> di miliardi ne basterebbero <hi rend="#b">14,8</hi>, ma gli economisti <hi rend="#b">Massimo Baldini</hi> e <hi rend="#b">Francesco Daveri</hi> su<hi rend="#i"> lavoce.info </hi>hanno contestato questa stima calcolando che il costo effettivo sarebbe di<hi rend="#b"> 28,7 miliardi</hi>. Nota bene: gli<hi rend="#b"> 80 euro</hi> renziani costano circa 10 miliardi all’anno e queste misure potrebbero sostituirli.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>