<doc sitename="Il Fatto Quotidiano" title="Elezioni Sicilia, Di Battista (M5s): &quot;Berlusconi? Disco rotto che parla alla mafia, è ora di chiuderlo politicamente in un sarcofago&quot; - Il Fatto Quotidiano" author="Gisella Ruccia" date="2017-11-04" url="http://www.ilfattoquotidiano.it/2017/11/04/elezioni-sicilia-di-battista-m5s-berlusconi-disco-rotto-che-parla-alla-mafia-e-ora-di-chiuderlo-politicamente-in-un-sarcofago/3956847/" hostname="ilfattoquotidiano.it" description="“Berlusconi? Mi assumo le responsabilità di quel che dico: in questi giorni in Sicilia ha lanciato messaggi alla mafia, perché, quando si parla di ponte sullo Stretto o di arresti legittimi solo per delitti di sangue, si sta di fatto assecondando i desideri delle cosche mafiose“. Sono le parole pronunciate a Otto e Mezzo (La7) …" categories="La7" tags="Alessandro Di Battista;Forza Italia;Giorgia Meloni;La7;Mafia;Matteo Salvini;Movimento 5 Stelle;Nello Musumeci;Paolo Borsellino;PD;Silvio Berlusconi" fingerprint="23f6e62c90d7c0a5">
  <main>
    <p>“<hi rend="#b">Berlusconi?</hi> Mi assumo le responsabilità di quel che dico: <hi rend="#b">in questi giorni in Sicilia ha lanciato messaggi alla mafia</hi>, perché, <ref target="http://www.ilfattoquotidiano.it/2017/11/03/elezioni-sicilia-il-pd-torna-al-ponte-sullo-stretto-priorita-fassino-contrario-ai-tempi-di-b-questa-e-coerenza-astratta/3953220/">quando si parla di ponte sullo Stretto </ref>o di arresti legittimi solo per delitti di sangue, si sta di fatto <hi rend="#b">assecondando i desideri delle cosche mafiose</hi>“. Sono le parole pronunciate a<hi rend="#b"> Otto e Mezzo</hi> (La7) dal deputato del </p>
    <p><hi rend="#b">M5S, Alessandro Di Battista</hi>, che aggiunge: “E di fronte al comportamento di Berlusconi</p>
    <p><hi rend="#b">il centrosinistra è stato zitto</hi>, come ha taciuto in tutti gli anni del berlusconismo. Se il centrosinistra avesse fatto una degna opposizione</p>
    <p><hi rend="#b">alle schifezze e alle porcate di Berlusconi</hi>, che prometteva la rivoluzione liberale e poi ha creato</p>
    <p><hi rend="#b">Equitalia</hi>, probabilmente il fenomeno Berlusconi sarebbe morto e sepolto già da tempo. E’ il centrosinistra ad aver tenuto in vita questo soggetto per me</p>
    <p><hi rend="#b">politicamente pericoloso</hi>“. Il parlamentare poi rivolge un appello agli elettori siciliani: “E’ loro compito assumersi le proprie responsabilità per stoppare definitivamente Berlusconi e per</p>
    <p><hi rend="#b">chiudergli definitivamente e politicamente il sarcofago.</hi>Dipende soltanto da noi”. Di Battista poi commenta anche il cosiddetto</p>
    <p><hi rend="#b">‘Patto dell’Arancino’ tra Salvini, Meloni e Berlusconi</hi>: “Non riesco a capire se quella foto che li ritrae a Catania è stata scattata ieri o 20 anni fa. Io so solo che Salvini è diventato consigliere comunale nel 1993, quando io andavo ancora al liceo.</p>
    <p><hi rend="#b">Il candidato dei centrodestra Musumeci? Cita Paolo Borsellino e poi si si fa sostenere da un partito come Forza Italia</hi>, il cui fondatore,</p>
    <p><hi rend="#b">Marcello Dell’Utri</hi>, è in carcere per aver</p>
    <p><hi rend="#b">favorito Cosa Nostra</hi>, la stessa organizzazione che ha fatto saltare in aria Borsellino.</p>
    <p><hi rend="#b">Per me questa ipocrisia di Musumeci è stomachevole</hi>“. Il deputato, infine, commenta le dichiarazioni rese da Berlusconi sugli</p>
    <p><hi rend="#b">elettori del M5S</hi>, tacciati di essere</p>
    <p><hi rend="#b">‘persone senza testa che non ragionano’</hi>: “Ha offeso 9 milioni di italiani.</p>
    <p><hi rend="#b">Io non mi permetto di offendere gli elettori di Forza Italia.</hi>Peraltro, tanti che un tempo votavano quel partito oggi sostengono M5S, perché si aspettavano da Berlusconi una rivoluzione liberale.</p>
    <p><hi rend="#b">Obiettivo fallito da questo disco rotto</hi>che da 20 anni ci prende in giro e che continua a utilizzare gli stessi slogan di 20 anni fa. Berlusconi si risponde da solo coi suoi fallimenti”</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>