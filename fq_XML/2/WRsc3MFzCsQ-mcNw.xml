<doc sitename="Il Fatto Quotidiano" title="Masi e il doppio &quot;lavoro&quot;: dirigente a Palazzo Chigi e presidente Consap - Il Fatto Quotidiano" author="Giuseppe Alberto Falci" date="2014-11-21" url="http://www.ilfattoquotidiano.it/2014/11/21/mauro-masi-doppia-poltrona-dirigente-palazzo-chigi-presidente-consap/1224215/" hostname="ilfattoquotidiano.it" description="Si tiene stretto il posto di alto dirigente di Palazzo Chigi, pur non lavorando più nel settore della pubblica amministrazione. Da sette mesi Mauro Masi, che i più ricorderanno come direttore generale della Rai ed espressione di quel giannilettismo che per anni ha dominato a viale Mazzini e dintorni, non potrebbe più presiedere la Consap, …" categories="Politica" tags="Gianni Letta;Governo Renzi;Matteo Renzi;Mauro Masi;Michele Santoro;Palazzo Chigi;Presidenza del Consiglio dei Ministri;Rai;Silvio Berlusconi" fingerprint="ed9d3c60758bf320">
  <main>
    <head rend="h1">Masi e il doppio “lavoro”: dirigente a Palazzo Chigi e presidente Consap</head>
    <graphic src="https://st.ilfattoquotidiano.it/wp-content/uploads/2014/11/mauro-masi-675.jpg"/>
    <p><ref target="http://www.governo.it/AmministrazioneTrasparente/Personale/Dirigenti/RuoloDirigenti/2014/ruoli_dirigenti_14_lug_2014.pdf">Si tiene stretto il posto di alto dirigente di Palazzo Chigi</ref>, pur non lavorando più nel settore della pubblica amministrazione. Da sette mesi </p>
    <p><hi rend="#b">Mauro Masi</hi>, che i più ricorderanno come</p>
    <p><hi rend="#b">direttore generale</hi>della</p>
    <p><hi rend="#b">Rai</hi>ed espressione di quel</p>
    <p><hi rend="#i">giannilettismo</hi>che per anni ha dominato a viale Mazzini e dintorni,</p>
    <p><ref target="http://www.consap.it/chi-%20siamo/organi-sociali/biografia-mauro-masi">non potrebbe più presiedere la</ref>, la Spa concessionaria dei servizi assicurati. E, soprattutto, dovrebbe tornare nei ranghi come dirigente alla presidenza del Consiglio, sospendendo il periodo di aspettativa. A dirlo è una norma prevista dalle disposizioni in materia di mobilità tra pubblico e privato (decreto legislativo 165 del 2001): “Nel caso di svolgimento di attività presso soggetti diversi dalle amministrazioni pubbliche, il periodo di collocamento in aspettativa non può superare i cinque anni”. Altrimenti, spiega una fonte interna, “può anche rimanere lì alla Consap ma deve essere tolto dai ruoli dirigenziali”.</p>
    <hi rend="#b">Consap</hi>
    <p>Gradi di cui al momento Masi si può ancora fregiare perché – <ref target="http://www.ilfattoquotidiano.it/wp-admin/%20http://www.governo.it/%20AmministrazioneTrasparente/%20Personale/Dirigenti/%20RuoloDirigenti/2014/ruoli_%20dirigenti_14_lug_2014.pdf">stando all’ultimo elenco pubblico dal governo presso il proprio sito istituzionale relativo al “ ruolo dei dirigenti“</ref> (situazione al 14 luglio 2014) – l’attuale presidente e ad della Consap risulta ancora un dirigente di prima fascia della presidenza del Consiglio ma in “aspettativa”. Lo stato dell’arte impone il seguente dubbio: si tratta di una mera dimenticanza, o un errore “ a sua insaputa” degli alti piani del palazzo? Dal dipartimento “per le politiche di gestione, promozione e sviluppo del personale” della presidenza del Consiglio, le bocche restano cucite. Dopo una serie di telefonate da parte de </p>
    <p><hi rend="#i">ilfattoquotidiano.it</hi>, la segreteria del dipartimento ritiene che “non siamo tenuti a diffondere queste informazioni, ma dovete rivolgervi all’ufficio stampa di Palazzo Chigi”. Ma l’ufficio stampa della sede del governo, messo al corrente dei fatti, allarga le braccia: “Guarda, non ne so nulla. Ma ti farò sapere al più presto”. La risposta non è mai arrivata. Una fonte interna rivela però che “nel mese di settembre l’amministrazione se ne se ne sarebbe accorta ma avrebbe</p>
    <p><hi rend="#b">congelato il dossier</hi>”. Altri invece con un filo di malizia mettono a verbale che “Masi starebbe facendo pressioni per restare nei ruoli e soprattutto per tenersi un paracadute”.</p>
    <p>Ma lui spiega: “Sono ancora in aspettativa. Non so dire niente sulla questione che mi ponete. Aspetto notizie da Palazzo Chigi. Quello che mi dicono di fare, farò”. “La normativa – dice Masi – deve essere interpretata. L’interpretazione della norma è un’interpretazione aperta. Ma la mia è la seguente: io ho avuto due distacchi e il secondo risale al 10 giugno del 2011, quindi non sono passati i 5 anni. Ma, le ripeto, io mi atterrò a qualunque decisione di Palazzo Chigi. La mia, in qualità di giurista, vuole essere una precisazione in punta di diritto. Zero polemiche”.</p>
    <p>Fatto sta che sono passati 5 anni e 7 mesi da quando il 2 aprile del 2009 il governo di <hi rend="#b">Silvio Berlusconi</hi> promosse il “<hi rend="#i">grand commis</hi> di Stato”, <hi rend="#b">Mauro Masi</hi>, amico della filiera Bisignani-Letta (Gianni), a direttore generale della Rai. Anni in cui il dg si distinse più per la telefonata in diretta a <hi rend="#b">Michele Santoro</hi> dissociandosi dai contenuti di <hi rend="#i">Annozero</hi>, contenuti che per l’occasione riguardavano lo <hi rend="#b">scandalo Ruby</hi>: “Le sto dicendo – sbottava al’epoca in diretta endosi al conduttore – che ritiro me stesso e l’azienda dal tipo di trasmissione che sta facendo”. E Santoro rispondeva lasciandolo di sasso: “Se ritira se stesso mi pare anche buono. Buonanotte”.</p>
    <p>Anni in cui l’attuale presidente e ad della Consap aggiornava quotidianamente il consigliere politico <hi rend="#b">Luigi Bisignani</hi> rassicurandolo su alcuni programmi come <hi rend="#i">Report</hi>: “Ho visto il palinsesto, è tutto sotto controllo. E’ contro l’eolico questa sera”. Un <hi rend="#i">grand commis</hi> di Stato, Masi, che si destreggia nei palazzi come pochi. Del resto la sua carriera parla chiaro: dopo aver vinto un concorso in Bankitalia per la carriera direttiva, nel 1996 – ai tempi del primo esecutivo guidato da <hi rend="#b">Romano Prodi</hi> – viene nominato direttore generale alla presidenza del Consiglio, e, soprattutto, capo del Dipartimento per l’informazione e l’editoria di Palazzo Chigi. Incarichi che gli consentono di stringere rapporti con l’intero arco costituzionale e di scalare passo dopo passo i piani di piazza Colonna fino a divenire nel 2005 segretario generale della presidenza del Consiglio con Berlusconi. Nel 2006 quando il centrosinistra vince per un soffio le elezioni politiche <hi rend="#b">Massimo D’Alema</hi> lo sceglie come capo di gabinetto e nel 2008 ancora l’ex Cavaliere lo nomina segretario generale di Palazzo Chigi. Dopo gli anni trascorsi a viale Mazzini – qualcuno lo definì “il peggior direttore generale che la Rai abbia mai avuto” – l’amico <hi rend="#b">Gianni Letta</hi> gli riserva la poltrona di ad Consap. Stipendio prima del tetto ai manager imposto dal governo Renzi: <hi rend="#b">446mila euro</hi>. Restando, però, sempre <hi rend="#b">in aspettativa</hi> da Palazzo Chigi. Con il paracadute in tasca.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>