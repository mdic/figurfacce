<doc sitename="Il Fatto Quotidiano" title="Elezioni, Di Maio: &quot;Noi facciamo i bonifici alle imprese, Berlusconi li ha fatti a Cosa Nostra. È tutto scritto nelle sentenze&quot; - Il Fatto Quotidiano" author="F Q" date="2018-02-24" url="https://www.ilfattoquotidiano.it/2018/02/24/elezioni-di-maio-noi-facciamo-i-bonifici-alle-imprese-berlusconi-li-ha-fatti-a-cosa-nostra-e-tutto-scritto-nelle-sentenze/4185742/" hostname="ilfattoquotidiano.it" description="“Noi facciamo i bonifici alle imprese italiane, Berlusconi li ha fatti a Cosa Nostra. È scritto tutto nelle sentenze”. Luigi Di Maio risponde a leader di Forza Italia e fa riferimento a quanto scritto nelle motivazioni con cui la Cassazione ha condannato Marcello Dell’Utri a 7 anni di carcere. Una ‘corda’ toccata negli scorsi giorni anche …" categories="Elezioni Politiche 2018" tags="Elezioni;Luigi di Maio;Movimento 5 Stelle;Silvio Berlusconi" fingerprint="a8827e7c67f7c605">
  <main><head rend="h1">Elezioni, Di Maio: “Noi facciamo i bonifici alle imprese, Berlusconi li ha fatti a Cosa Nostra. È tutto scritto nelle sentenze”</head><graphic src="https://st.ilfattoquotidiano.it/wp-content/uploads/2018/02/16/di-maio-rimini_675.jpg"/><p>“Noi facciamo i <hi rend="#b">bonifici</hi> alle imprese italiane, <hi rend="#b">Berlusconi</hi> li ha fatti a <hi rend="#b">Cosa Nostra</hi>. È scritto tutto nelle sentenze”. <hi rend="#b">Luigi Di Maio</hi> risponde a leader di <hi rend="#b">Forza Italia</hi> e fa riferimento a quanto scritto nelle motivazioni con cui la Cassazione ha condannato <hi rend="#b">Marcello Dell’Utri</hi> a 7 anni di carcere. Una ‘corda’ toccata negli scorsi giorni anche da <hi rend="#b">Alessandro Di Battista</hi>, <ref target="https://www.ilfattoquotidiano.it/2018/02/09/di-battista-berlusconi-ha-pagato-la-mafia-dovrebbe-stare-carcere-lex-premier-lo-querela-per-aver-detto-la-verita/4149776/">che aveva letto la sentenza ad Arcore a poche centinaia di metri da villa San Martino</ref>. Per il candidato premier del </p><p><hi rend="#b">M5s</hi>“entrambi gli schieramenti gareggiano nel candidare</p><p><hi rend="#b">imputati</hi>, condannati, e</p><p><hi rend="#b">impresentabili</hi>” e “oggi ho sentito Berlusconi dire: ‘Avete visto il M5s, hanno fatto in fretta a imparare a</p><p><hi rend="#b">rubare</hi>‘”. E quindi si è rivolto retoricamente direttamente all’ex cavaliere: “Caro Berlusconi, noi i bonifici li facciamo alle imprese italiane e ai cittadini italiani. Tu li hai fatti a Cosa nostra”.</p><p>Secondo Di Maio, impegnato in <hi rend="#b">Puglia</hi> nella giornata in cui <ref target="https://www.ilfattoquotidiano.it/2018/02/24/elezioni-candidato-m5s-puglia-condannato-primo-grado-lui-caso-archiviato-ma-fu-prescritto/4185271/"> Il Foglio ha scoperto un altro “caso” nelle liste dei candidati pentastellati in provincia di Foggia</ref>, il Movimento è “ormai il bersaglio” ed “è chiaro che loro devono colpire in tutti i modi”. “Non c’è nessun </p><p><hi rend="#b">trattamento equo</hi>, ormai la prendo con filosofia – ha detto – Ma è chiaro che gli italiani devono dare una</p><p><hi rend="#b">lezione col voto</hi>ai giornali e a questo sistema di disinformazione”. Il riferimento è proprio al giornale romano: “Oggi</p><p><hi rend="#i">Il Foglio</hi>diceva addirittura che la nostra lista è impresentabile – sottolinea Di Maio, facendo un paragone con</p><p><ref target="https://www.ilfattoquotidiano.it/2018/02/23/acireale-arrestato-il-sindaco-barbagallo-e-7-persone-corruzione-e-turbativa-dasta/4182492/">il</ref>– Gli altri mettono in lista chi prende più voti, noi mettiamo fuori chi sbaglia”. “Loro i controlli li fanno – ha aggiunto – vedono chi porta più voti e li mettono nelle liste”.</p><hi rend="#b">sindaco di Acireale</hi>, arrestato per corruzione<p>Poi ha spiegato che, a suo avviso, “è un problema non sapere chi siano i candidati alla <hi rend="#b">presidenza del Consiglio</hi> dei ministri degli altri schieramenti” e “probabilmente nei prossimi sette giorni non lo verremo a sapere, perché queste non sono delle coalizioni ma <hi rend="#b">grandi ammucchiate</hi>“. “Per me – ha detto – è veramente difficile ritrovarmi con, da una parte, uno che dice di essere il candidato premier del centrodestra ma <hi rend="#b">non è eleggibile</hi>, e dall’altra uno che diceva di essere il candidato premier del <hi rend="#b">centrosinistra</hi>, ma poi i suoi hanno capito che più lo diceva è più calavano nei sondaggi”.</p><p>Dalla regione amministrata da <hi rend="#b">Michele Emiliano</hi>, è arrivata anche la risposta <ref target="https://www.ilfattoquotidiano.it/2018/02/23/emiliano-se-mattarella-da-lincarico-a-di-maio-pd-sostenga-governo-m5s-calenda-cosa-centra-con-i-dem/4182730/">all’apertura del governatore pugliese</ref>: “Ha detto che bisognerebbe sostenere un governo Di Maio, è cambiato lo schema” rispetto al 2013, “ma io di loro non mi fido e se ci saranno <hi rend="#b">convergenze</hi> sarà su un contratto su un programma di lavori, con nessun <hi rend="#b">scambio di poltrone</hi>. Il <hi rend="#b">Pd</hi> pur di restare aggrappato a qualcosa dice che bisogna sostenere un governo nostro”.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>