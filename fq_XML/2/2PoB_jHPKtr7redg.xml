<doc sitename="Il Fatto Quotidiano" title="Berlusconi è incontenibile: tra barzellette e invettive scomode i giovani di Confindustria non riescono a fermarlo - Il Fatto Quotidiano" author="Gisella Ruccia" date="2017-10-20" url="http://www.ilfattoquotidiano.it/2017/10/20/berlusconi-e-incontenibile-tra-barzellette-e-invettive-scomode-i-giovani-di-confindustria-non-riescono-a-fermarlo/3926541/" hostname="ilfattoquotidiano.it" description="“Un saluto cordialissimo agli uomini e un saluto affettuoso alle donne”. Inizia così il lungo discorso di Silvio Berlusconi durante il convegno dei giovani di Confindustria riuniti a Capri. Il repertorio è sempre il solito. Il Cavaliere esordisce nel suo fluviale comizio, improvvisando una gag con il presidente dei giovani imprenditori, Alessio Rossi, e citando …" categories="Politica" tags="Bankitalia;Confindustria Giovani;Forza Italia;Lira;Movimento 5 Stelle;Piercamillo Davigo;Silvio Berlusconi" fingerprint="e7a7166cdb1e22c5">
  <main>
    <p>“Un saluto cordialissimo agli uomini e un saluto affettuoso alle donne”. Inizia così il lungo discorso di <hi rend="#b">Silvio Berlusconi durante il convegno dei giovani di Confindustria riuniti a Capri</hi>. Il repertorio è sempre il solito. Il Cavaliere esordisce nel suo fluviale comizio, improvvisando una gag con il presidente dei giovani imprenditori, <hi rend="#b">Alessio Rossi</hi>, e citando scherzosamente un sondaggio: “Hanno chiesto a 100 ragazze, dai 20 ai 30 anni, <hi rend="#b">se avevano piacere di far l’amore con Silvio Berlusconi.</hi> E 33 hanno risposto: ‘Magari!’. Le altre 67 hanno detto: ‘Ancora?!'”. Dopo aver scaldato la platea, l’ex presidente del Consiglio espone dettagliatamente il programma di <hi rend="#b">Forza Italia</hi>: possibilità di una seconda moneta accanto all’euro, guerra all’oppressione fiscale e burocratica, ma soprattutto lotta alla dittatura giudiziaria. La filippica dura ben 45 minuti e raggiunge il clou quando menziona gli ‘sfaccendati’ <hi rend="#b">5 Stelle</hi>. Berlusconi ribadisce<ref target="https://www.ilfattoquotidiano.it/2017/10/15/berlusconi-il-ritorno-dal-bidet-per-scopatori-africani-allapprezzamento-per-moglie-e-figlia-di-trump-ecco-il-videoblob/3914379/"> il suo assunto, secondo cu</ref><hi rend="#b"> i Di Maio è solo il front-man, mentre il vero capo politico è il magistrato Piercamillo Davigo.</hi> E a questo punto, </p>
    <p><hi rend="#b">Alessio Rossi è costretto a salire sul palco</hi>per invitare il Cavaliere a lasciare il microfono a qualcun altro. Berlusconi reagisce piccato, anche se maschera il suo disappunto inscenando un siparietto nel quale si strattona con il presidente dei giovani imprenditori. “No, presidente,</p>
    <p><hi rend="#b">la fermo perché questa parte ci sta spaventando molto</hi>“, ironizza Rossi. “Sì, ti deve spaventare” – replica Berlusconi – “vai giù, dai”. “No, m’incateno”, scherza Rossi, che concede all’oratore un bonus di due minuti. “</p>
    <p><hi rend="#b">Ma tagliate quelli che dopo vengono a dire cazzate</hi>“, replica Berlusconi che continua la sua invettiva: “Anche se siete sfiduciati, questa volta è vostro interesse andare a votare; guardate i leader che ci sono in campo, nessuno ha lavorato, uno solo è laureato, gli altri sono solo affabulatori.</p>
    <p><hi rend="#b">Io ho 81 anni, speravo di godermi la vita, ma sono ancora in campo, contro i miei figli e i miei collaboratori per disperazione</hi>“. Poi si rende protagonista di un altro teatrino con il giornalista</p>
    <p><hi rend="#b">David Parenzo</hi>: “</p>
    <p><hi rend="#b">Un nome per il governatore di Banca d’Italia? Non ho alcun nome, eccetto il mio, perché saprei fare tutto</hi>“. E ancora l’appello alle imprenditrici: “Care signore, chi scegliete tra me e Parenzo? Guarda, scelgono tutte me. E anche qualche uomo.</p>
    <p><hi rend="#b">Devo confessare che ho un fondo femminile. E’ un fondo femminile, ma lesbico</hi>“</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>