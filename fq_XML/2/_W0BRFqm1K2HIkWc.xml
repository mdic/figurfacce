<doc sitename="Il Fatto Quotidiano" title="Milan, c'è il colosso cinese Alibaba nel futuro. Il magnate Jack Ma in trattativa con Berlusconi: 500 milioni per il 70% - Il Fatto Quotidiano" author="Andrea Tundo" date="2016-04-27" url="http://www.ilfattoquotidiano.it/2016/04/27/milan-ce-il-colosso-cinese-alibaba-nel-futuro-il-magnate-jack-ma-in-trattativa-con-berlusconi-500-milioni-per-il-70/2675113/" hostname="ilfattoquotidiano.it" description="È di nuovo tutto nelle mani di Silvio Berlusconi. Entro domenica l’ex cavaliere dovrà scegliere se cedere la maggioranza del Milan alla cordata cinese che fa capo a Jack Ma, proprietario di Alibaba, gigante cinese dell’e-commerce, del settore cinematografico e dell’entertainment su rete mobile. La trattativa è in piedi, ha l’ok di Fininvest, la holding …" categories="Calcio" tags="Alibaba;Marcello Lippi;Milan;Serie A;Silvio Berlusconi" fingerprint="e8d0330b3302ce6b">
  <main>
    <head rend="h1">Milan, c’è il colosso cinese Alibaba nel futuro. Il magnate Jack Ma in trattativa con Berlusconi: 500 milioni per il 70%</head>
    <graphic src="https://st.ilfattoquotidiano.it/wp-content/uploads/2016/04/alibaba-675.jpg"/>
    <p>È di nuovo tutto nelle mani di <hi rend="#b">Silvio Berlusconi</hi>. Entro domenica l’ex cavaliere dovrà scegliere se cedere la maggioranza del <hi rend="#b">Milan</hi> alla cordata cinese che fa capo a <hi rend="#b">Jack Ma</hi>, proprietario di <hi rend="#b">Alibaba</hi>, <ref target="http://www.ilfattoquotidiano.it/2014/09/20/alibaba-non-solo-e-commerce-nel-gruppo-che-ha-fatto-ricco-jack-ma/1127413/">gigante cinese dell’e-commerce, del settore cinematografico e dell’entertainment su rete mobile</ref>. La trattativa è in piedi, ha l’ok di <hi rend="#b">Fininvest</hi>, la holding della famiglia Berlusconi, ma l’ultima parola spetta all’uomo che ha guidato il <hi rend="#b">Milan</hi> negli ultimi trent’anni. La proposta dei cinesi, anticipata nei dettagli da <hi rend="#i"> Repubblica.it</hi>, è chiara e definitiva: 500 milioni di euro per rilevare subito il </p>
    <p><hi rend="#b">70 per cento</hi>delle quote e completare la scalata entro un anno. Una valutazione molto lontana da quella avanzata e mai concretizzatasi da</p>
    <p><hi rend="#b">Bee Taechaubol</hi>(un miliardo id euro) ma certamente più realistica e in linea con il valore del</p>
    <p><hi rend="#b">brand rossonero</hi>.</p>
    <p>Che in <hi rend="#b">Cina</hi> tira, eccome, nonostante i pessimi risultati degli ultimi anni. In campo, infatti, non ci sarebbe solo <hi rend="#b">Alibaba</hi>. Fininvest smentisce, il ramo europeo del colosso dell’e-commerce si rifugia in un “no comment” e intanto spunta anche la pista che porta a <hi rend="#b">Li Ka Shing</hi>, numero uno di <hi rend="#b">Hutchison Whampoa</hi>, gigante di <hi rend="#b">Hong Kong</hi> con interessi nel campo delle <hi rend="#b">telecomunicazioni</hi> e delle attività portuali,<ref target="http://www.ilfattoquotidiano.it/2015/11/25/porti-governo-non-decide-e-i-gruppi-stranieri-lasciano-le-banchine-italiane/2249533/"> impegnato negli scorsi anni anche in Italia nel terminal di Taranto</ref>. Un’offerta ancora priva di dettagli a differenza di quella presentata da </p>
    <p><hi rend="#b">Jack Ma</hi>, 52 anni, l’uomo a capo di Alibaba, fondata nel 1999 e diventata l’</p>
    <p><hi rend="#b">eBay cinese</hi>con un mercato da oltre 600 milioni di utenti, che ha deciso di puntare forte sul Milan per entrare nel</p>
    <p><hi rend="#b">calcio europeo</hi>dopo aver dominato quello orientale. Il magnate – che due settimane fa ha incontrato il presidente del consiglio</p>
    <p><hi rend="#b">Matteo Renzi</hi>al</p>
    <p><hi rend="#b">Vinitaly</hi>parlando di forti sinergie tra il mercato italiano e quello cinese – è infatti anche proprietario dell’</p>
    <p><hi rend="#b">Evergrande Guangzhou</hi>,</p>
    <p><ref target="http://www.ilfattoquotidiano.it/2016/01/23/cina-dal-calcio-al-basket-cosi-i-capitali-di-pechino-si-comprano-lo-sport-mondiale/2388682/">club protagonista nell’ascesa del calcio di</ref>e vincitore di 3 campionati nazionali e della</p>
    <hi rend="#b">Pechino</hi>
    <p><hi rend="#b">Champions d’Asia</hi>anche grazie a</p>
    <p><hi rend="#b">Marcello Lippi</hi>. L’ex ct azzurro, tra l’altro, non sarebbe estraneo al progetto rossonero, poiché – sempre secondo</p>
    <p><hi rend="#i">Repubblica</hi>– dovrebbe ricoprire l’incarico di</p>
    <p><hi rend="#b">direttore tecnico</hi>.</p>
    <p>Tutto dipende però da Berlusconi. Se ci sarà il suo <hi rend="#b">assenso</hi> è pronta a partire la <hi rend="#b">due diligence</hi> che potrebbe avere tempi rapidi così da <hi rend="#b">formalizzare</hi> il passaggio di proprietà entro giugno, garantendo al “<hi rend="#b">Milan cinese</hi>” di poter agire con forza sul mercato già dalla stagione 2016/17. Questo volta, l’ex cavaliere davvero sul punto di passare la mano. Da un lato ci sono i <hi rend="#b">risultati sportivi sempre negativi</hi>, <ref target="http://www.ilfattoquotidiano.it/2016/04/25/juventus-campione-ditalia-a-milano-e-roma-sponda-giallorossa-e-lennesimo-fallimento-di-classifica-e-di-bilancio/2669533/">nonostante i corposi investimenti estivi (circa 90 milioni di euro) che peseranno sul nuovo rosso</ref>, dall’altro c’è la forte spinta esercitata dalla <hi rend="#b">famiglia</hi> e dal management Fininvest per liberarsi di una società che pesa sui bilanci della <hi rend="#b">holding</hi>. Sono anni che Berlusconi “respinge” le voci di una <hi rend="#b">possibile cessione</hi> ma già dieci mesi fa la tentazione di consegnare il Milan al broker thailandese <hi rend="#b">Bee Taechaubol</hi> era stata fortissima. <ref target="http://www.ilfattoquotidiano.it/2016/02/19/milan-di-berlusconi-1986-2016-a-30-anni-dallacquisizione-e-clima-da-fine-impero-addio-mr-bee-ecco-il-ridimensionamento/2443555/">Poi la trattativa, mai chiara nei suoi contorni, si è arenata nel tempo fino a tramontare.</ref> Costringendo Fininvest a pompare milioni per il <hi rend="#b">calciomercato</hi> e <ref target="http://www.ilfattoquotidiano.it/2015/08/04/nuovo-stadio-milan-il-club-fa-marcia-indietro-bonifiche-troppo-care/1933199/">facendo compiere un passo indietro anche al progetto del nuovo stadio. </ref>Un’idea che Jack Ma e il resto della <hi rend="#b">cordata cinese</hi> sono pronti a rimettere in piedi.</p>
    <p>Nel pomeriggio di giovedì 28 il Milan è atteso dall<hi rend="#b">’assemblea dei soci</hi> e dal consiglio di amministrazione. Due momenti nei quali potrebbe emergere la volontà di <hi rend="#b">Berlusconi</hi> di cedere il club. Anche perché i piccoli azionisti, che detengono lo 0.3 per cento delle quote, sono intenzionati a puntare i piedi. Martedì, l’avvocato<hi rend="#b"> Giuseppe La Scala</hi>, vicepresidente dell’Associazione Piccoli Azionisti del Milan, è intervenuto a <hi rend="#b">TMW</hi><hi rend="#b">Radio</hi> e ha anticipato che i piccoli azionisti “chiederanno un bel po’ di cose”, tra cui lumi sulla <hi rend="#b">cessione</hi>. “Seguiamo con interessa trattative di vendita serie. Quella con Mr Bee non l’abbiamo mai considerata tale – ha spiegato il legale – Ci auguriamo che Berlusconi e il gruppo Fininvest verifichino la serietà dei <hi rend="#b">compratori</hi> e passino la mano, perché hanno fatto il loro tempo e stanno collezionando un <hi rend="#b">fallimento</hi> sportivo dietro l’altro”. Jack Ma aspetta solo un cenno d’assenso.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>