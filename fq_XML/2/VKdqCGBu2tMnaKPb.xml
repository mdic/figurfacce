<doc sitename="Il Fatto Quotidiano" title="Rai Way, un patto occulto sulla strada dell'indipendenza delle reti? - Il Fatto Quotidiano" author="Paolo Fior" date="2015-02-27" url="http://www.ilfattoquotidiano.it/2015/02/27/rai-way-patto-occulto-strada-dellindipendenza-delle-reti/1462863/" hostname="ilfattoquotidiano.it" description="Quella di Ei Towers su Rai Way sembra tutto fuorché un’Opa ostile. Nei mesi scorsi ci sono stati abboccamenti informali, chiacchierate, sondaggi, incontri tra i protagonisti. Poi il gruppo Mediaset ha deciso di calare l’asso e lanciare l’offerta sulla società delle torri Rai valorizzandola circa 4,5 euro per azione tra cash e carta. Il risultato …" categories="Lobby" tags="Analisi;Matteo Renzi;Mediaset;Rai;Rai Way;Rete Telecom;Silvio Berlusconi;Snam Rete Gas;Telecom Italia" fingerprint="20398a1e6027083b">
  <main>
    <head rend="h1">Rai Way, un patto occulto sulla strada dell’indipendenza delle reti?</head>
    <graphic src="https://st.ilfattoquotidiano.it/wp-content/uploads/2015/02/RENZI-BERLUSCONI-675.jpg"/>
    <p>Quella di<hi rend="#b"> Ei Towers</hi> su <hi rend="#b">Rai Way</hi> sembra tutto fuorché un’<hi rend="#b">Opa ostile</hi>. Nei mesi scorsi ci sono stati <hi rend="#b">abboccamenti informali</hi>, chiacchierate, sondaggi, incontri tra i protagonisti. <ref target="http://www.ilfattoquotidiano.it/2015/02/25/raiway-berlusconi-eitowers-compra-torri-rai-offerta-122-miliardi/1453455/">Poi il gruppo Mediaset ha deciso di calare l’asso e lanciare l’offerta sulla società delle torri Rai </ref>valorizzandola circa 4,5 euro per azione tra cash e carta. Il risultato è sotto gli occhi di tutti: </p>
    <p><ref target="http://www.ilfattoquotidiano.it/2015/02/26/rai-way-renzi-governo-messo-delle-regole-discussione/1457823/">il governo si è limitato a dire che l’azionariato pubblico non scenderà sotto il 51% in Rai Way</ref>, lasciando così intendere che spazio per un accordo c’è, se Mediaset si accontenta di una</p>
    <p><hi rend="#b">quota di minoranza</hi>. La Borsa ci crede e anzi fa il tifo per la creazione di un’unica società delle torri: i titoli Rai Way, Ei Towers e Mediaset hanno chiuso anche venerdì in netto rialzo.</p>
    <p>Il nodo da sciogliere è soprattutto<hi rend="#b"> politico</hi>. Occorre chiedersi se abbia senso che gli operatori posseggano <ref target="http://www.ilfattoquotidiano.it/2014/06/02/ue-litalia-deve-fare-sforzi-aggiuntivi-per-rispettare-i-requisiti-del-patto-di-stabilita/1010158/">la società che offre l’ infrastruttura di rete, quando l’Europa chiede che le reti siano in capo a società indipendenti come Terna per l’elettricità e Snam per il gas</ref>. Secondo </p>
    <p><hi rend="#b">Michele Polo</hi>, docente della</p>
    <p><hi rend="#b">Bocconi</hi>, l’offerta Mediaset ha come scopo non il</p>
    <p><hi rend="#b">miglioramento del servizio</hi>rafforzandolo, ma l’</p>
    <p><hi rend="#b">eliminazione di un concorrente</hi>, perché con la privatizzazione anche Rai Way può entrare sul mercato e contendere i clienti a Ei Towers. Per questa ragione, spiega Polo, l’</p>
    <p><hi rend="#b">Antitrust</hi>dovrebbe dire no a quest’operazione. Più che il segnale televisivo, a fare gola è la ricca torta di</p>
    <p><hi rend="#b">Internet e della banda ultralarga</hi>, tema che il</p>
    <p><hi rend="#b">Consiglio dei ministri</hi>affronterà già martedì prossimo.</p>
    <p>Tornando all’offerta, i tempi tecnici per “sistemarla” e renderla “gradita” ci sono tutti: Ei Towers ha<hi rend="#b"> 20 giorni</hi> di tempo per presentare una bozza del prospetto e a quel punto Rai Way potrà ufficializzare la propria posizione in merito. Posto che un consiglio d’amministrazione è già convocato per il 12 marzo, è plausibile che per quella data si arrivi a una <hi rend="#b">presa di posizione ufficiale</hi>. Ma le cose non sono mai così<hi rend="#b"> lineari e trasparenti</hi>, specie se ci sono di mezzo Rai, Mediaset e la politica. Se è vero che prima del lancio dell’Opa ci sono stati incontri e abboccamenti occorrerebbe anche sapere se – come da mesi sostiene qualcuno – c’è stato un <hi rend="#b">qualche accordo</hi>. Si parla infatti molto di <hi rend="#b">patto del Nazareno</hi> applicato alle tv e alle torri, a Rai Way come merce di scambio. Ma Rai Way, seppur da pochi mesi, è una società quotata, Ei Towers e la sua controllante Mediaset sono a loro volta società quotate e un <hi rend="#b">patto occulto</hi> su società quotate (cioè non comunicato al mercato e alla <hi rend="#b">Consob</hi>) assume <hi rend="#b">rilievo penale</hi>. Oltre a conoscere l’esito delle <hi rend="#b">verifiche di rito</hi> sugli acquisti e sulle vendite di titoli nei settimane precedenti all’offerta e nei giorni successivi, il mercato e i cittadini avrebbero interesse a sapere con chiarezza com’è nata questa operazione che riguarda asset strategici per il Paese e se il mazzo in tavola è pulito o ha carte segnate.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>