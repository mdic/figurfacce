<doc sitename="Il Fatto Quotidiano" title="Di Battista: &quot;Eni ha tolto la pubblicità al Fatto. Chi attenta alla libertà di stampa?&quot; - Il Fatto Quotidiano" author="Gisella Ruccia" date="2017-01-25" url="http://www.ilfattoquotidiano.it/2017/01/25/m5s-di-battista-grillo-non-gli-ho-mai-chiesto-il-permesso-per-rilasciare-interviste/3339488/" hostname="ilfattoquotidiano.it" description="“Grillo? Io non ho mai chiesto il permesso per venire in televisione“. Così a Dimartedì (La7) il deputato del M5S, Alessandro Di Battista, risponde a una domanda ironica di Giovanni Floris sulle ultime dichiarazioni del leader pentastellato. Di Battista racconta di aver rilasciato recentemente una intervista alla carta stampata: “Ho visto che i titoli erano …" categories="La7" tags="Alessandro Di Battista;Beppe Grillo;Carlo De Benedetti;Fausto Bertinotti;Francesco Gaetano Caltagirone;Il Fatto Quotidiano;Italicum;La7;Movimento 5 Stelle;Silvio Berlusconi" fingerprint="ce85c7afd3f55a8">
  <main>
    <p>“<hi rend="#b">Grillo</hi>? Io non ho mai chiesto il permesso per venire in <hi rend="#b">televisione</hi>“. Così a <hi rend="#b">Dimartedì </hi>(La7) il deputato del <hi rend="#b">M5S, Alessandro Di Battista</hi>, risponde a una domanda ironica di <hi rend="#b">Giovanni Floris</hi><ref target="http://www.ilfattoquotidiano.it/2017/01/24/beppe-grillo-ordina-agli-eletti-concordate-uscite-pubbliche-con-i-capi-della-comunicazione-m5s/3337511/">sulle ultime dichiarazioni del leader pentastellato.</ref> Di Battista racconta di aver rilasciato recentemente una intervista alla carta stampata: “Ho visto che i titoli erano totalmente diversi dal contenuto dell’articolo. Ho chiamato il giornalista che mi ha intervistato e mi ha detto che è colpa dei titolisti. Allora, da ora in poi voglio rilasciare interviste ai titolisti. Ci sono giornalisti straordinari in Italia. E meno male che ci sono. Io non attacco il giornalista in sé, ma il sistema mediatico e gli <hi rend="#b">editori impuri, come Caltagirone, De Benedetti e Berlusconi</hi>“. Poi cita <hi rend="#b">Il Fatto Quotidiano</hi>: “Ieri Il Fatto ha pubblicato<ref target="http://www.ilfattoquotidiano.it/premium/articoli/jet-cadillac-e-contanti-ecco-chi-ha-preso-il-miliardo-eni/"> un articolo sulle tangenti dell’Eni in Nigeria</ref>. Questo articolo non viene ripreso da nessun altro giornale. E cosa succede? </p>
    <p><hi rend="#b">L’Eni</hi>, che dà pubblicità,</p>
    <p><hi rend="#b">cancella un contratto da 20mila euro al Fatto</hi>. E allora chi sta facendo un attentato alla</p>
    <p><hi rend="#b">libertà di stampa</hi>?”. Poi precisa: “Non me ne frega niente del consenso, faccio ciò che sento. Non voglio fare il parlamentare tutta la vita”. Di Battista attacca l’</p>
    <p><hi rend="#b">Italicum</hi>(“E’ una legge fatta apposta per fare fuori il M5S”) e sottolinea: “Non ci alleiamo né con</p>
    <p><hi rend="#b">Salvini</hi>, né con</p>
    <p><hi rend="#b">Sel</hi>, ma possiamo votare in sintonia con loro su certi temi.</p>
    <p><hi rend="#b">Renzi</hi>farà un tour in</p>
    <p><hi rend="#b">autobus</hi>? Ma non aveva detto che si sarebbe ritirato dalla politica dopo il referendum? Allora, la sua parola vale zero. La sinistra? Io ho sempre votato a sinistra in vita mia:</p>
    <p><hi rend="#b">Pd, i Verdi e, chiedo scusa, anche Bertinotti.</hi>Avendo visto l’</p>
    <p><hi rend="#b">ipocrisia</hi>di questa falsa sinistra, dico che in Italia non c’è nulla di peggio di quelli che tra di loro si chiamano ‘compagni’ e poi hanno distrutto l’</p>
    <p><hi rend="#b">acqua pubblica</hi>, hanno distrutto i</p>
    <p><hi rend="#b">trasporti pubblici</hi>, hanno abolito l’</p>
    <p><hi rend="#b">art. 18</hi>, hanno creato questa Repubblica dei</p>
    <p><hi rend="#b">voucher</hi>“. E chiosa: “In Italia ci vuole un popolo che capisca che, soltanto tirando su la testa, potrà ottenere i suoi diritti. I</p>
    <p><hi rend="#b">diritti</hi>non te li regala nessuno. L’uomo forte in Italia è il cittadino che deve alzare la testa”</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>