<doc sitename="Il Fatto Quotidiano" title="Parma oggi, Bari ieri: i nuovi padroni del calcio e la trasparenza nulla (per legge) - Il Fatto Quotidiano" author="Lorenzo Vendemiale" date="2014-12-22" url="http://www.ilfattoquotidiano.it/2014/12/22/parma-oggi-bari-ieri-i-padroni-calcio-trasparenza-nulla-per-legge/1289165/" hostname="ilfattoquotidiano.it" description="Chi ha comprato il Parma calcio? Potrebbe essere chiunque: una cordata di imprenditori seri e milionari o, per assurdo, loschi faccendieri legati persino alla criminalità organizzata. Perché in Italia non esiste una legge sportiva che regoli la compravendita delle società di calcio. E neppure una norma che obblighi a dichiarare i nomi dei proprietari. La …" categories="Calcio" tags="Bari;Brescia;Cagliari;Claudio Lotito;Diego Della Valle;FIGC;Inghilterra;Lega Calcio;Massimo Cellino;Parma;Parma Calcio;Processo Mediaset;Serie A;Silvio Berlusconi" fingerprint="118b29277b1dda55">
  <main>
    <head rend="h1">Parma oggi, Bari ieri: i nuovi padroni del calcio e la trasparenza nulla (per legge)</head>
    <graphic src="https://st.ilfattoquotidiano.it/wp-content/uploads/2014/12/fabio-giordano-675.jpg"/>
    <p><ref target="http://www.ilfattoquotidiano.it/2014/12/19/parma-calcio-ufficiale-cessione-mistero-investitori-russo-ciprioti/1288031/">Chi ha comprato il Parma calcio?</ref> Potrebbe essere chiunque: una cordata di imprenditori seri e milionari o, per assurdo, </p>
    <p><hi rend="#b">loschi faccendieri</hi>legati persino alla criminalità organizzata. Perché in</p>
    <p><hi rend="#b">Italia</hi>non esiste una legge sportiva che regoli la compravendita delle</p>
    <p><hi rend="#b">società di calcio</hi>. E neppure una norma che obblighi a dichiarare i nomi dei proprietari. La</p>
    <p><hi rend="#b">Lega</hi>e la</p>
    <p><hi rend="#b">Federazione</hi>si accontentano di conoscere i componenti del consiglio di amministrazione del club. “Al momento dell’iscrizione una società deve indicare</p>
    <p><hi rend="#b">presidente</hi>e</p>
    <p><hi rend="#b">organigramma</hi>societario, ma questi dirigenti possono non coincidere con gli azionisti della società che ha acquistato la squadra” spiega a</p>
    <p>
      <hi rend="#i">ilfattoquotidiano.it</hi>
    </p>
    <p><hi rend="#b">Cesare Di Cintio</hi>, avvocato esperto di diritto e economia sportiva. “Ancora una volta il nostro calcio è molto indietro, anche dal punto di vista normativo”. Insomma, può bastare la firma di un</p>
    <p><hi rend="#b">prestanome</hi>, o comunque di un rappresentante di fiducia, per detenere un club di calcio senza comparire. E senza che nessuno verifichi l’origine e l’appartenenza dei</p>
    <p><hi rend="#b">soldi</hi>. Appunto quello che sta succedendo a Parma.</p>
    <p>Non che si tratti di un caso isolato, del resto. Basta spostarsi un po’ più in giù nella <hi rend="#b">Penisola</hi> per averne la dimostrazione: a Bari lo scorso maggio <hi rend="#b">Gianluca Paparesta</hi> si aggiudicava l’asta per il titolo della società biancorossa,<ref target="http://www.ilfattoquotidiano.it/2014/05/20/il-bari-e-di-paparesta-lex-arbitro-si-aggiudica-lasta-con-48-milioni-di-euro/992527/"> con un’offerta di 4,8 milioni per conto di una cordata non meglio identificata</ref>. Sono passati sette mesi e ancora in <hi rend="#b">Puglia</hi> non si ha la più pallida idea di quali siano i soci dell’ex arbitro, oggi presidente del Galletto. Un copione che rischia di andare in scena anche in <hi rend="#b">Emilia</hi>. Per il momento si conosce solo il nome del presidente pro tempore, l’avvocato <hi rend="#b">Fabio Giordano</hi>, e della holding fantasma che ha acquistato il titolo, la <hi rend="#b">Dastraso</hi>. Ma sulla provenienza dei soldi di questa società che lavora nell’estrazione del <hi rend="#b">petrolio</hi>, ha capitale russo-cipriota e vanterebbe un fatturato di due miliardi annui, nessuna certezza. <ref target="http://www.ilfattoquotidiano.it/2014/12/09/parma-calcio-cipro-confermano-ce-suleiman-kerimov-dietro-lacquisto-club/1259660/">Si è parlato di Suleiman Kerimov, oligarca russo proprietario dell’Anzhi</ref>. E di </p>
    <p><hi rend="#b">Rezart Taci</hi>, chiacchierato petroliere albanese (</p>
    <p><ref target="http://www.rezarttaci.com/">ai cui presunti crimini è anche dedicato un sito web</ref>). Per ora un patto di riservatezza lascia i soci avvolti nel mistero. I</p>
    <p><hi rend="#b">tifosi</hi>del Parma possono solo augurarsi di aver trovato una nuova proprietà affidabile. E pulita.</p>
    <p>La crisi del calcio e dell’<hi rend="#b">economia italiana</hi> ha moltiplicato i passaggi di proprietà negli ultimi mesi. I casi più illustri sono quelli della <hi rend="#b">Roma</hi> a stelle e strisce e dell’<hi rend="#b">Inter</hi> ceduta da <hi rend="#b">Moratti</hi> all’indonesiano <hi rend="#b">Erick Thohir</hi>. Ma ci sono anche il <hi rend="#b">Bologna</hi> (acquistato dall’americano <hi rend="#b">Tacopina</hi>), il <hi rend="#b">Venezia</hi> dei russi, da poco si sono aggiunti Bari e Parma. E quando ci si allontana dalle luci dei riflettori, aumenta il rischio di <hi rend="#b">speculazioni</hi> o acquisizioni poco limpide. Senza controlli. A <hi rend="#b">Brescia</hi>, ad esempio, il passaggio della società a una cordata pakistana è saltato solo perché <hi rend="#b">Ubi Banca</hi> (principale creditore delle <hi rend="#b">Rondinelle</hi>, di fatto in amministrazione controllata) non ci ha visto giusto nel progetto presentato dagli acquirenti. Manca un sistema di garanzia, come invece avviene in <hi rend="#b">Inghilterra</hi>. Qui non soltanto c’è l’obbligo di rivelare i nomi dei proprietari, ma nel 2004 la <hi rend="#b">Premier League</hi> ha introdotto il cosiddetto “<hi rend="#i"> fit-and-proper-person test</hi>” per evitare la corruzione e la mala-gestione delle società di calcio. Chiunque svolge un ruolo dirigenziale o detiene una quota proprietaria superiore al 30% deve passare dall’esame di un’</p>
    <p><hi rend="#b">apposita commissione</hi>. E se non lo supera viene squalificato e allontanato dal calcio inglese. I requisiti sono abbastanza severi: non è possibile avere interessi in un altro club calcistico, non bisogna essere stati</p>
    <p><hi rend="#b">interdetti dalla legge</hi>per il ruolo di dirigente, né avere condanne per</p>
    <p><hi rend="#b">bancarotta</hi>, o essere stati coinvolti per più di una volta in un caso di</p>
    <p><hi rend="#b">fallimento</hi>.</p>
    <p>Lo sa bene <hi rend="#b">Massimo Cellino</hi>: l’ex presidente del Cagliari non ha avuto vita facile da quando si è trasferito in Inghilterra con l’acquisto del <hi rend="#b">Leeds</hi>. <ref target="http://www.ilfattoquotidiano.it/2014/12/01/massimo-cellino-ragionevolmente-disonesto-lega-inglese-blocca-acquisto-leeds/1243983/">La Football League gli contesta una condanna di primo grado per evasione fiscale ricevuta in Italia, e lo tratta alla stregua di un bandito</ref>. Eppure l’imprenditore sardo non sarà uno stinco di santo (nel 2013 è stato anche arrestato con l’accusa di </p>
    <p><hi rend="#b">tentato peculato</hi>e falso ideologico nell’ambito dell’inchiesta sui lavori allo stadio di</p>
    <p><hi rend="#b">Is Arenas</hi>), ma certo non ha la pericolosità che potrebbero avere per il mondo del pallone proprietà legate ad oligarchi chiacchierati o avventurieri misteriosi. Quello che appunto sta accadendo in Italia. Per questo il nostro Paese dovrebbe guardare all’</p>
    <p><hi rend="#b">Inghilterra</hi>. “È in atto un ricambio delle proprietà molto veloce che rischia di mettere in pericolo gli equilibri e l’integrità del</p>
    <p><hi rend="#b">sistema calcio</hi>italiano” afferma l’avvocato Di Cintio. “Serve un intervento normativo che garantisca trasparenza, e la creazione di una commissione che valuti la</p>
    <p><hi rend="#b">solidità finanziaria</hi>e morale degli acquirenti. Una soluzione transitoria potrebbe essere estendere i poteri della</p>
    <p><hi rend="#b">Covisoc</hi>(l’organo contabile del pallone, nda), sul modello del board inglese”.</p>
    <p>A ben vedere, però, importare in Italia il <hi rend="#i">fit-and-proper-test</hi> potrebbe creare più di un problema alle proprietà. E non solo alle future, anche a quelle presenti. Stanti i requisiti fissati dalla Premier League, sicuramente <hi rend="#b">Claudio Lotito</hi> (che ha interessi nella <hi rend="#b">Salernitana</hi> in Lega Pro) non potrebbe fare il presidente della <hi rend="#b">Lazio</hi>. Né <hi rend="#b">Enrico Preziosi</hi> potrebbe esserlo del Genoa, per il coinvolgimento nel fallimento del <hi rend="#b">Como</hi> ad inizio Anni Duemila, o la condanna di primo grado per evasione fiscale. E magari un’eventuale commissione avrebbe qualcosa da ridire anche sulla presidenza di<hi rend="#b"> Antonino Pulvirenti</hi> a Catania, vista la gestione della compagnia aerea <hi rend="#b">Wind jet</hi>, più volte sull’orlo del fallimento; o sui <hi rend="#b">Della Valle</hi> a Firenze, coinvolti nello scandalo <hi rend="#b">Calciopoli</hi> e salvati dalla prescrizione dopo una condanna in primo grado per frode sportiva. Senza dimenticare ovviamente <hi rend="#b">Silvio Berlusconi</hi>, proprietario del Milan e condannato in via definitiva per frode fiscale e falso in bilancio nel <hi rend="#b">Processo Mediaset</hi>. Forse il calcio italiano non è ancora pronto per tutta questa trasparenza.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>