<doc sitename="Il Fatto Quotidiano" title="Governo Renzi, in 24 bussano alla porta del Pd. &quot;Potremmo arrivare a 50 o 60&quot; - Il Fatto Quotidiano" author="Fabrizio d'Esposito" date="2015-02-08" url="http://www.ilfattoquotidiano.it/2015/02/08/governo-renzi-i-primi-24-responsabili-potremmo-arrivare-50/1406778/" hostname="ilfattoquotidiano.it" description="SPQR. Senatus populusque renzianus. Il Senato del popolo renziano. Nonostante i tentativi di nobilitarla con vari appellativi, Responsabili-Stabilizzatori-ValoreAggiunto, aPalazzo Madama sta per realizzarsi la più gigantesca operazione di trasformismo della storia repubblicana. Almeno secondo uno dei senatori che la sta organizzando e dice al Fatto, a taccuino chiuso: “Qualora il governo dovesse andare in difficoltà, …" categories="Politica" tags="Denis Verdini;Governo Renzi;Matteo Renzi;Patto del Nazareno;Silvio Berlusconi" fingerprint="eb4796785c1aa52d">
  <main>
    <head rend="h1">Governo Renzi, in 24 bussano alla porta del Pd. “Potremmo arrivare a 50 o 60”</head>
    <graphic src="https://st.ilfattoquotidiano.it/wp-content/uploads/2015/02/mattarella-berlusconi-renzi-675.jpg"/>
    <p><hi rend="#i">Senatus populusque renzianus</hi>. Il Senato del popolo renziano. Nonostante i tentativi di nobilitarla con vari appellativi, Responsabili-Stabilizzatori-ValoreAggiunto, aPalazzo Madama sta per realizzarsi la più gigantesca operazione di trasformismo della storia repubblicana. Almeno secondo uno dei senatori che la sta organizzando e dice al</p>
    <p><hi rend="#i">Fatto</hi>, a taccuino chiuso: “Qualora il governo dovesse andare in difficoltà, mettendo a rischio la legislatura, arriveremo di certo a 50, se non 60, pescando in tutti i gruppi e ripeto tutti, persino in Sel”. Delineato il principio-cardine, l’operazione Responsabili battezzata</p>
    <p><hi rend="#b">“Orizzonte 2018”</hi>(ossia la scadenza della legislatura) è partita dopo il trionfo renziano sul Quirinale.</p>
    <p><hi rend="#b">undici voti</hi>di margine (</p>
    <p><hi rend="#b">172</hi>a fronte del quorum di</p>
    <p><hi rend="#b">161</hi>), il premier potrebbe risolvere tutti i suoi problemi di sopravvivenza grazie alla paura della maggior parte dei senatori di tornare a casa. A ingrassare il renzismo di governo sono candidati in tanti: i</p>
    <p><hi rend="#b">17 ex grillini</hi>confluiti nel misto;una decina dei 15 autonomisti di</p>
    <p><hi rend="#b">Gal</hi>; dodici alfaniani di</p>
    <p><hi rend="#b">Ncd</hi>qualora il loro partito decidesse di uscire dal governo (eventualità remota ma non impossibile); cinque o sei forzisti vicini a</p>
    <p><hi rend="#b">Denis Verdini</hi>, sherpa del patto del Nazareno, se</p>
    <p><hi rend="#b">Silvio Berlusconi</hi>dovesse davvero rompere l’accordo con Renzi. La maggioranza potrebbe toccare quota</p>
    <p><hi rend="#b">190</hi>, puntando poi a sfondare il muro dei</p>
    <p><hi rend="#b">200 senatori</hi>. Tutto dipende dall’evoluzione dei rapporti tra il premier e il centrodestra diviso tra</p>
    <p><hi rend="#b">Alfano</hi>e il</p>
    <p><hi rend="#b">Condannato</hi>. E a prevalere su tutto sarebbe la voglia degli attuali senatori – molti consapevoli di non avere chance per l’unica Camera elettiva che resterà in piedi a Montecitorio – di tenersi la poltrona fino al</p>
    <p><hi rend="#b">2018</hi>.</p>
    <p><hi rend="#b">STEFANIA GIANNINI</hi> Ministra dell’Istruzione è la capofila del passaggio di 5 senatori ex montiani al Pd. Nonostante tutto, la sua poltrona è in bilico <hi rend="#b">Ex Scelta Civica</hi></p>
    <p><hi rend="#b">LINDA LANZILLOTTA</hi> Ex ministra, forma con Franco Bassanini una delle coppie più note della Casta. Anche lei è un’ex montiana di nascita Pd <hi rend="#b">Ex Scelta Civica</hi></p>
    <p><hi rend="#b">MARIO MAURO</hi> Ciellino. È stato democristiano, berlusconiano, montiano. Oggi si è fatto il suo partitino e spera che la legislatura duri fino al ’18 <hi rend="#b">Popolari per l’Italia (Gal)</hi></p>
    <p><hi rend="#b">MARINO MASTRANGELI</hi> È stato il primo espulso dei Cinquestelle. Il Movimento non tollerò le sue continue apparizioni in tv. Ha votato il governo Letta <hi rend="#b">Ex M5S (Misto)</hi></p>
    <p><hi rend="#b">DENIS VERDINI</hi> È il custode della scatola nera del patto del Nazareno. Se l’accordo dovesse saltare davvero potrebbe fare il Responsabile <hi rend="#b">Forza Italia</hi></p>
    <p><hi rend="#b">PAOLA DE PIN</hi> Espulsa dal M5S nel 2013. Alle ultime europee ha appoggiato la lista Tsipras. Ha aderito a Italia Lavori in Corso <hi rend="#b">Ex M5S (Misto)</hi></p>
    <p><hi rend="#b">ANTONIO GENTILE</hi> È uno degli impresentabili dell’attuale Parlamento. Si è dimesso da sottosegretario. Per il momento è alfaniano <hi rend="#b">Ncd</hi></p>
    <p><hi rend="#b">ALESSANDRO MARAN</hi> È alla quarta legislatura, di cui tre a sinistra. L’approdo nel Pd degli ex montiani per lui rappresenta un ritorno a casa <hi rend="#b">Ex Scelta Civica</hi></p>
    <p><hi rend="#b">PAOLO NACCARATO</hi> Cossighiano di ferro. È stato sottosegretario con Prodi. Nel 2013 viene eletto con la Lega. Va nel Gal, poi Ncd, di nuovo Gal <hi rend="#b">Gal</hi></p>
    <p><hi rend="#b">TITO DI MAGGIO</hi> Ex montiano, completa il terzetto di Popolari per l’Italia al Senato. È stato uno dei più convinti sostenitori alla riforma Boschi <hi rend="#b">Popolari per l’Italia (Gal)</hi></p>
    <p><hi rend="#b">GIOVANNI BILARDI</hi> Fa parte del gruppo calabrese degli alfaniani capitanati da Gentile. La loro unica priorità è arrivare al 2018 <hi rend="#b">Ncd</hi></p>
    <p><hi rend="#b">FEDERICA CHIAVAROLI</hi> Due anni fa ha ideato un emendamento per punire i Comuni che bloccano la lobby delle slot machine. È alfaniana <hi rend="#b">Ncd</hi></p>
    <p><hi rend="#b">RICCARDO VILLARI</hi> Democristiano poi mastelliano dell’Udeur poi rutelliano della Margherita e del Pd. Oggi è senatore di Forza Italia <hi rend="#b">Forza Italia</hi></p>
    <p><hi rend="#b">GUIDO VICECONTE</hi> Lucano, ex sottosegretario di Berlusconi. Oggi è in Ncd ma è sempre in perenne movimento: compila liste di dissidenti <hi rend="#b">Ncd</hi></p>
    <p><hi rend="#b">FRANCESCO COLUCCI</hi> Ex socialista, è alla sua decima legislatura. Vent’anni fa i pm di Mani Pulite scovarono il suo archivio di 3.500 raccomandati <hi rend="#b">Ncd</hi></p>
    <p><hi rend="#b">GIANLUCA SUSTA</hi> Democristiano piemontese, fa politica da 40 anni. Eurodeputato della Margherita, poi nel Pd, infine con Monti, di nuovo nel Pd <hi rend="#b"> Ex Scelta Civica</hi></p>
    <p><hi rend="#b">MICHELINO DAVICO</hi> Ex leghista ed ex sottosegretario del governo Berlusconi. Ha inventato il giro ciclistico della Padania. Oggi è nel Gal <hi rend="#b">Gal</hi></p>
    <p><hi rend="#b">ADELE GAMBARO</hi> È stata una delle prime espulse del Movimento 5 Stelle per aver criticato Grillo. Ha già cambiato tre sigle da allora <hi rend="#b">Ex M5S (Misto)</hi></p>
    <p><hi rend="#b">ULISSE DI GIACOMO</hi> Molisano. Per la storia è subentrato al Pregiudicato dopo la decadenza del novembre 2013. È diventato alfaniano <hi rend="#b">Ncd</hi></p>
    <p><hi rend="#b">PIETRO ICHINO</hi> Giuslavorista. Anche per lui la scelta del Pd è un ritorno a casa. Il riformismo hard di Renzi sull’articolo 18 coincide con il suo <hi rend="#b">Ex Scelta Civica</hi></p>
    <p><hi rend="#b">ANGELA D’ONGHIA</hi> Eletta con i montiani, è attualmente sottosegretario all’Istruzione. Vicina all’ex ministro Mario Mauro <hi rend="#b">Popolari per l’Italia (Gal)</hi></p>
    <p><hi rend="#b">LUIS ALBERTO ORELLANA</hi> Prima dell’espulsione di un anno fa, rappresentava l’ala dialogante del M5S. Ha fondato Italia Lavori in Corso <hi rend="#b">Ex M5S (Misto)</hi></p>
    <p><hi rend="#b">COSIMO SIBILIA</hi> Suo padre Antonio è stato il vulcanico presidente dell’Avellino. È uno dei senatori azzurri più fedeli a Denis Verdini <hi rend="#b">Forza Italia</hi></p>
    <p><hi rend="#b">LAURA BIANCONI</hi> Cattolica di destra, si è battuta invano per salvare il vitalizio anche in caso di scioglimento anticipato delle Camere <hi rend="#b">Ncd</hi></p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>