<doc sitename="Il Fatto Quotidiano" title="Denis Verdini lascia Forza Italia: &quot;Con Berlusconi posizioni distanti, vado via&quot; - Il Fatto Quotidiano" author="Diego Pretini" date="2015-07-23" url="http://www.ilfattoquotidiano.it/2015/07/23/denis-verdini-lascia-forza-italia-con-berlusconi-posizioni-distanti-vado-via/1900952/" hostname="ilfattoquotidiano.it" description="Era stato l’ultimo defibrillatore di Berlusconi: con il Patto del Nazareno resuscitò il Capo da morte politica certa dopo la condanna, la decadenza da senatore, i venerdì al centro anziani, i sondaggi che facevano a fettine il partito ora dopo ora. Ora anche Denis Verdini lascia Forza Italia tra le macerie. E’ l’ennesimo tassello del mosaico sbriciolato del sogno …" categories="Politica" tags="Denis Verdini;Forza Italia;Silvio Berlusconi" fingerprint="7da6106c64cfc1ac">
  <main>
    <head rend="h1">Denis Verdini lascia Forza Italia: “Con Berlusconi posizioni distanti, vado via”</head>
    <graphic src="https://st.ilfattoquotidiano.it/wp-content/uploads/2015/06/VerdiniBerlusconi675.jpg"/>
    <p>Era stato l’ultimo <hi rend="#b">defibrillatore </hi>di <hi rend="#b">Berlusconi</hi>: con il <hi rend="#b">Patto del Nazareno</hi> resuscitò il Capo da morte politica certa dopo la<hi rend="#b"> condanna</hi>, la <hi rend="#b">decadenza da senatore</hi>, i venerdì al centro anziani, i sondaggi che facevano a fettine il partito ora dopo ora. Ora anche <hi rend="#b">Denis Verdini</hi> lascia <hi rend="#b">Forza Italia</hi> tra le macerie. E’ l’ennesimo tassello del mosaico sbriciolato del sogno della rivoluzione liberale. <ref target="http://www.ilfattoquotidiano.it/2015/03/31/forza-italia-bondi-repetti-lasciano-gruppo-senato-passano-misto/1554254/">Solo l’addio di Sandro Bondi, qualche mese fa, ha avuto un significato simile</ref>: tutto simbolico, poi, ora che i berlusconiani sono lì a rincorrere la </p>
    <p><hi rend="#b">Lega Nord</hi>. Non ha mai avuto gli slanci di “amore” del suo concittadino Bondi, non si è mai prestato alla guerra tra polli televisiva come</p>
    <p><hi rend="#b">Renato Brunetta</hi>, non ha mai fatto il guardaspalle come fu Bonaiuti, non si è mai stracciato le vesti in pubblico in difesa del presidente. Verdini è stato fedelissimo a modo suo, anche forse per spirito di solidarietà: nel giorno in cui abbandona Forza Italia per formare un gruppetto di possibili Responsabili 2.0,</p>
    <p><ref target="http://www.ilfattoquotidiano.it/2015/07/23/verdini-nuovo-processo-rinvio-a-giudizio-per-il-crac-di-ditta-indebitata-con-il-ccf/1900310/">colleziona il quinto processo</ref>e il suo legale dice, appunto come un Ghedini, che se non fosse stato Verdini non sarebbe stato rinviato a giudizio. Per qualcun altro, come il senatore del Pd</p>
    <p><hi rend="#b">Miguel Gotor</hi>, è vero proprio il contrario: “C’è un rapporto, almeno temporale, tra il nuovo rinvio a giudizio di Denis Verdini e l’annuncio dell’uscita da Forza Italia – dice all’</p>
    <p><hi rend="#i">Ansa</hi>– Evidentemente Verdini è alla ricerca di</p>
    <p><hi rend="#b">nuove protezioni</hi>che in questa fase giudica più efficaci, ma tutto questo non c’entra davvero nulla con la</p>
    <p><hi rend="#b">riforma della Costituzione</hi>“.</p>
    <p><ref target="http://tv.ilfattoquotidiano.it/2015/02/02/verdini-colle-nel-nazareno-e-un-patto-politico-non-e-atto-notarile/336343/">Il “macellaio” diventato banchiere è stato il tutore, il garante, lo sponsor più appassionato del Patto del Nazareno</ref>, il direttore d’orchestra della “profonda sintonia” con la quale </p>
    <p><hi rend="#b">Matteo Renzi</hi>inaugurò quel viaggio poi naufragato (per le piroette sia del</p>
    <p><hi rend="#b">Pd</hi>che di</p>
    <p><hi rend="#b">Forza Italia</hi>sulla</p>
    <p><hi rend="#b">legge elettorale</hi>). Verdini ora sembra credere a tal punto a quel patto sulle riforme stretto un anno e mezzo fa che ora lo preferisce alla sua stessa</p>
    <p><hi rend="#b">storia personale</hi>, lui che di Forza Italia è stato a lungo il coordinatore per non dire la prosecuzione di Berlusconi con altri mezzi. “Le posizioni restano distanti, ti confermo l’intenzione di voler andare via. Ho i numeri per fare un gruppo” ha detto Verdini, in faccia a Berlusconi, a Palazzo Grazioli, una volta suo piccolo regno. Come fosse percepito dai vertici del partito questo che è diventato l’ultimo lento con Berlusconi, lo si capisce dall’unità di crisi riunita per parlare con Verdini:</p>
    <p><hi rend="#b">Fedele Confalonieri</hi>,</p>
    <p><hi rend="#b">Gianni Letta</hi>,</p>
    <p><hi rend="#b">Niccolò Ghedini</hi>. Ma neanche il dream team è bastato.</p>
    <p>Verdini si porta dietro 8 deputati e una dozzina di senatori che se davvero si trasformassero in <hi rend="#b">soccorso azzurro</hi> sarebbe ossigeno per la maggioranza a Palazzo Madama. Tra questi ci sono anche ex cosentiniani come <hi rend="#b">Vincenzo D’Anna</hi>, <ref target="http://www.ilfattoquotidiano.it/2015/04/08/regionali-gran-bazar-campania-fittiano-danna-de-luca-pezzo-pd-dialoga-caldoro/1572958/">già fondatore della lista di ex centrodestra che alle Regionali in Campania ha sostenuto il democratico Vincenzo De Luca</ref> e divenuto </p>
    <p><ref target="http://www.ilfattoquotidiano.it/2014/07/15/riforme-la-svolta-autoritaria-e-nei-partiti-berlusconi-dissidenti-a-rischio-probiviri/1061237/">famoso – tra l’altro – per aver mandato a quel Paese Berlusconi in tempi non sospetti</ref>. Allora D’Anna era contrario alla riforma del Senato, ora va con Verdini che è tra i co-firmatari di quell’intesa. D’Anna, più loquace di Verdini, traccia un programma d’intenti del nuovo gruppo parlamentare: la linea – spiega – è quella dell’attenzione pragmatica nei confronti delle scelte dell’esecutivo “ma da posizioni di opposizione: valuteremo il tasso di liberalismo e riduzione dello statalismo delle decisioni di Renzi, e quanto fatto con il Jobs act, la scuola, e la riforma della Pubblica amministrazione ci sembra vada nella direzione giusta.</p>
    <p><hi rend="#b">Posizioni di governo</hi>? Siamo all’opposizione e quindi non ci interessano. Certo,</p>
    <p><hi rend="#b">mai dire mai</hi>…”. Di “si salvi chi può”, d’altronde, Verdini se ne intende: era nel</p>
    <p><hi rend="#b">Partito repubblicano</hi>e cercò di saltare nella seconda repubblica con il</p>
    <p><hi rend="#b">Patto Segni</hi>, ma non fu eletto. Quando Berlusconi vinse le elezioni, passò con Forza Italia. Nonostante il nuovo gruppo abbia – dice D’Anna – già un nome (“Azione liberal popolare e Autonomie”), l’orizzonte rischia di essere solo la fine della legislatura: gli “zerovirgola”, li chiama il capogruppo della Lega al Senato</p>
    <p><hi rend="#b">Gianmarco Centinaio</hi>. Ma per il momento tanto basta, a tutti quelli che hanno qualcosa da guadagnarci.</p>
    <p>Dai <hi rend="#b">vertici del Pd</hi> e del governo infatti per il momento è il silenzio di tomba. Prova a suonare la sveglia l’ex capogruppo <hi rend="#b">Roberto Speranza</hi>: “Su <hi rend="#b">Verdini</hi> e gli amici di <hi rend="#b">Cosentino</hi> ho posto una enorme questione politica: per me è un errore gravissimo lavorare a una stampella di trasformisti della destra. Aspetto ancora una risposta chiara da Renzi”. Ma resta agli atti l’intervista di alcuni giorni fa a <hi rend="#i">Repubblica</hi> di<hi rend="#b"> Lorenzo Guerini</hi>, il vicesegretario del partito: “Un conto – aveva detto – è la maggioranza politica che sostiene l’azione di governo. Altro è che sulle riforme di sistema vi possa e vi debba essere lo sforzo per andare oltre la maggioranza. Un principio che abbiamo sempre ricercato e praticato anche per l’Italicum”. </p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>