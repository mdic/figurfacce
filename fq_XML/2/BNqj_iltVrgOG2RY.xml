<doc sitename="Il Fatto Quotidiano" title="Elezioni, Salvini: “Lega è unico argine al razzismo, è evidente a tutti. Chiamerò portavoce Vescovi italiani” - Il Fatto Quotidiano" author="Gisella Ruccia" date="2018-01-23" url="https://www.ilfattoquotidiano.it/2018/01/23/elezioni-salvini-lega-e-unico-argine-al-razzismo-e-evidente-a-tutti-chiamero-portavoce-vescovi-italiani/4110264/" hostname="ilfattoquotidiano.it" description="“I vescovi ce l’hanno con la Lega e l’accusano di essere razzista? Rispondo con assoluta pacatezza, chiedendo un confronto al portavoce dei Vescovi italiani a cui spiegherò che la Lega, come ormai agli italiani è evidente, è l’unico argine al razzismo. Lo chiamerò io, un candidato premier ha piacere a fare questo gesto”. Sono le …" categories="Elezioni Politiche 2018" tags="Attilio Fontana;Cei;Lega;Matteo Salvini;Razzismo;Silvio Berlusconi" fingerprint="afed1df8ea694335">
  <main><p><hi rend="#b">“</hi>I vescovi ce l’hanno con la Lega e l’accusano di essere razzista? Rispondo con assoluta pacatezza, chiedendo un<hi rend="#b"> confronto al portavoce dei Vescovi italiani</hi> a cui spiegherò che <hi rend="#b">la Lega, </hi>come ormai agli italiani è evidente, è <hi rend="#b">l’unico argine al razzismo</hi>. Lo chiamerò io, un candidato premier ha piacere a fare questo gesto”. <ref target="https://www.radiopadova.com/matteo-salvini-diretta-radio-padova-razzista-no-chiamero-portavoce-della-cei/">Sono le parole pronunciate ai microfoni di Morning Show, su Radio Padova, dal leader della Lega, Matteo Salvini,</ref> a proposito delle accuse di razzismo da parte del presidente della </p><p><hi rend="#b">Cei</hi>, il cardinale</p><p><hi rend="#b">Gualtiero Bassetti</hi>. In una intervista cadenzata da stoccate sarcastiche e punzecchiature ironiche dei conduttori</p><p><hi rend="#b">Alberto Gottardo e Fabio “Barry” Mason</hi>, il capo del Carroccio sottolinea: “Sono davvero straconvinto che siamo l’unico argine al razzismo”. I conduttori gli ricordano</p><p><ref target="https://www.ilfattoquotidiano.it/2018/01/15/attilio-fontana-lega-razza-bianca-e-rischio-dobbiamo-ribellarci-dopo-berlusconi-destra-e-gara-di-xenofobia/4093643/">l’inciampo del leghista</ref>e chiedono a Salvini: “Ma lei crede di essere della ‘razza bianca’? Sembra un venditore turco di kebab</p><hi rend="#b">Attilio Fontana</hi>sulla<hi rend="#b">‘razza bianca’</hi><p><hi rend="#b">.</hi>Si guardi bene. Non si capisce chi tra lei e</p><p><hi rend="#b">Paragone</hi>sia più turco”. “Fortunatamente il buon Dio ci ha fatti tutti diversi” – risponde il segretario della Lega – “Ci sono i bianchi, i gialli, i rossi, i neri, i verdi. Vai a dire a un padovano che non è padovano”. “Vada a dire a</p><p><hi rend="#b">Balotelli</hi>che non è italiano”, ribatte uno dei conduttori. “Ma certo che Balotelli è italiano” – risponde Salvini – “Che problema c’è? Io sto ai documenti. Io voglio l’applicazione della legge. Quella della razza può essere una parola fuori luogo, Fontana ha detto 18 volte che è stato un lapsus. Io razzista? No, assolutamente</p><p><hi rend="#b">.</hi>Razzismo significa sentirsi superiori a qualcuno. Io non mi sento tale. Lei si sente superiore a qualcuno?”. “A lei sì”, scherza uno dei due timonieri della trasmissione. Salvini si pronuncia anche sulle dichiarazioni rese domenica scorsa da</p><p><hi rend="#b">Berlusconi</hi>sullo “schifo” che prova per i</p><p><hi rend="#b">“</hi>professionisti della politica</p><p><hi rend="#b">”</hi>: “Ero coi miei figli e quindi poteva parlare chiunque, tanto la cosa non mi avrebbe toccato”. Uno dei due conduttori ironizza sulle sue assenze nel Parlamento Europeo e Salvini replica: “Il lavoro non si misura solo dalle presenze: puoi essere presente ma non produrre un tubo e dormire. Io ho la fortuna immensa di aver fatto coincidere una mia passione da 18enne con quella che per il momento è la mia attività professionale. Cosa farò dopo?</p><p><hi rend="#b">Io sono giornalista, farò questo.</hi>Per ora mi piacerebbe essere messo alla prova del governo come</p><p><hi rend="#b">presidente del Consiglio.</hi>Berlusconi mi vuole come</p><p><hi rend="#b">ministro dell’Interno</hi>?” – continua – “Lo ringrazio per la stima, perché comunque comandare le forze dell’ordine e ripulire le nostre città non è un lavoro da poco. Però ho l’ambizione che la Lega prenda un voto in più di Berlusconi. Servono</p><p><hi rend="#b">dieci anni</hi>per rimettere in sesto il mondo della scuola, rivoluzionare il mondo delle tasse, espellere le migliaia di clandestini che sono in giro”</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>