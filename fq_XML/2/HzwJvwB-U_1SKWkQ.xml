<doc sitename="Il Fatto Quotidiano" title="Berlusconi, l'avvocato Niccolò Ghedini annuncia querela contro fratelli Zappacosta - Il Fatto Quotidiano" author="F Q" date="2017-12-06" url="https://www.ilfattoquotidiano.it/2017/12/06/berlusconi-lavvocato-niccolo-ghedini-annuncia-querela-contro-fratelli-zappacosta/4023292/" hostname="ilfattoquotidiano.it" description="“L’articolo apparso quest’oggi su Il Fatto quotidiano, di chiara matrice preelettorale, riguardante il presidente Berlusconi e i suoi asseriti rapporti con Lavinia Palombini (leggi l’articolo di Marco Lillo) , si basa su una ricostruzione dei fatti inveritiera e già ampiamente smentita nel passato”. L’avvocato Niccolò Ghedini, storico difensore del leader di Forza Italiam, annuncia che nei confronti …" categories="Giustizia" tags="Silvio Berlusconi" fingerprint="4cf7966a1a0ff22d">
  <main>
    <head rend="h1">Berlusconi, l’avvocato Niccolò Ghedini annuncia querela contro fratelli Zappacosta</head>
    <graphic src="https://st.ilfattoquotidiano.it/wp-content/uploads/2017/12/06/niccolò-ghedini-675.jpg"/>
    <p>“L’articolo apparso quest’oggi su Il Fatto quotidiano, di chiara matrice preelettorale, riguardante i<ref target="https://www.ilfattoquotidiano.it/premium/articoli/luomo-di-hardcore-da-b-volgarita-e-gesti-sconci-alla-ventenne-di-forza-italia/">l presidente Berlusconi e i suoi asseriti rapporti con Lavinia Palombini ( leggi l’articolo di Marco Lillo) </ref>, si basa su una ricostruzione dei fatti inveritiera e già ampiamente smentita nel passato”. L’avvocato </p>
    <p><hi rend="#b">Niccolò Ghedini</hi>, storico difensore del leader di Forza Italiam, annuncia che nei confronti dei</p>
    <p><hi rend="#b">fratelli Zappacosta</hi>, autori della rivelazione ai pm e già oggetto di un esposto del Cavaliere “saranno esperite tutte le azioni giudiziarie del caso”.</p>
    <p>Ghedini aggiunge che “la stessa Lavinia Palombini ha più volte ribadito<hi rend="#b"> la falsità dell’assunto</hi> e nei pochissimi incontri avvenuti con il presidente Berlusconi, sempre alla presenza di numerosissime persone, <hi rend="#b">non è accaduto alcunché</hi> possa avere anche lontanamente connotazione diversa dalla politica a cui erano dedicate le riunioni. “Tutti i partecipanti – aggiunge l’avvocato del Cavaliere – hanno confermato tale situazione. Soltanto i fratelli Zappacosta, <hi rend="#b">le cui dichiarazioni sono state ampiamente riportate dal giornalista</hi>, avrebbero rilasciato dichiarazioni divergenti”.<lb/> Per Ghedini “si omette però di osservare che, a parte l’assurdità di tale ricostruzione smentita sia da tutti i presenti, sia dal presidente Berlusconi, sia da Lavinia Palombini, che i fratelli Zappacosta sono stati oggetto di un<hi rend="#b"> preciso esposto proprio</hi> per i fatti di cui all’articolo in questione alla Procura della Repubblica di Monza in data 14.11.2016. È evidente dunque che saranno esperite tutte le azioni giudiziarie del caso”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>