<doc sitename="Il Fatto Quotidiano" title="Mediaset, cambia &quot;Dalla vostra parte&quot;: via Maurizio Belpietro, il programma dà l'addio ai temi cari a Lega e Cinque Stelle - Il Fatto Quotidiano" author="F Q" date="2017-06-09" url="http://www.ilfattoquotidiano.it/2017/06/09/mediaset-cambia-dalla-vostra-parte-via-maurizio-belpietro-il-programma-da-laddio-ai-temi-cari-a-lega-e-cinque-stelle/3647619/" hostname="ilfattoquotidiano.it" description="Alza la media degli spettatori del canale, però può andarsene in vacanza con largo anticipo. Oggi Maurizio Belpietro lascia Dalla vostra parte, il programma pre-serale di Rete4 che da lunedì cambia completamente: nuovo conduttore, nuovo nome e pure nuovi temi. Almeno fino a settembre, ma forse anche un po’ più in là, magari in autunno. Un …" categories="Media" tags="Matteo Renzi;Maurizio Belpietro;Mediaset;Silvio Berlusconi" fingerprint="e9a50091418237dd">
  <main>
    <head rend="h1">Mediaset, cambia “Dalla vostra parte”: via Maurizio Belpietro, il programma dà l’addio ai temi cari a Lega e Cinque Stelle</head>
    <graphic src="https://st.ilfattoquotidiano.it/wp-content/uploads/2016/05/belpietro-675.jpg"/>
    <p>Alza la media degli spettatori del canale, però può andarsene in vacanza con largo anticipo. Oggi <hi rend="#b">Maurizio Belpietro</hi> lascia <hi rend="#i"> Dalla vostra parte</hi>, il programma pre-serale di </p>
    <p><hi rend="#b">Rete4</hi>che da lunedì cambia completamente: nuovo conduttore, nuovo nome e pure nuovi temi. Almeno fino a settembre, ma forse anche un po’ più in là, magari in autunno. Un fulmine a ciel sereno per il direttore de</p>
    <p>
      <hi rend="#i">, che con</hi>
    </p>
    <hi rend="#b">La Verità</hi>
    <p><hi rend="#i">Dalla vostra parte</hi>ha messo il microfono davanti alla “pancia della gente” parlando di</p>
    <p><hi rend="#b">immigrazione</hi>, sicurezza, vitalizi e</p>
    <p><hi rend="#b">banche</hi>. Avrebbe dovuto essere così fino al</p>
    <p><hi rend="#b">29 luglio</hi>, prima della consueta pausa estiva.</p>
    <p>Invece, come anticipato giovedì da <hi rend="#i">Tiscali</hi>, da lunedì prossimo in conduzione ci sarà<hi rend="#b"> Marcello Vinonuovo</hi>, giovane volto di <hi rend="#b">Mediaset</hi>, e il programma – che si chiamerà <hi rend="#i">Dalla vostra parte-Le storie</hi> – cambierà anche il format. <hi rend="#b">Stop alle piazze</hi> e ai politici, si vira sulla cronaca con 50 giorni di <hi rend="#b">anticipo.</hi> Una svolta non attesa, almeno in questi giorni. E però quei temi sui quali Belpietro ha spinto il suo programma sono molto cari da una parte alla <hi rend="#b">Lega Nord</hi> di Matteo Salvini (immigrazione e sicurezza) e al <hi rend="#b">Movimento Cinque Stelle</hi> (vitalizi e banche). Da qui, si racconta, è nata l’urgenza di accelerare la virata.</p>
    <p>La decisione è maturata la scorsa settimana, mentre si concretizzava l’accordo sulla nuova legge elettorale tra <hi rend="#b">Silvio Berlusconi</hi> e <hi rend="#b">Matteo Renzi</hi>. Tanti cari saluti a Belpietro – che sul suo quotidiano è stato molto critico nei confronti sia del segretario del Pd che del ‘tedesco’ – e spazio alla <hi rend="#b">cronaca</hi>, più leggera ed estiva. E sicuramente ‘<hi rend="#b">ininfluente’</hi> sotto il profilo politico nel momento in cui dovesse aprirsi la <hi rend="#b">campagna elettorale</hi>. Resta ora da capire se e quando il direttore de<hi rend="#i"> La Verità</hi> tornerà davanti alle telecamere: c’è chi scommette che non accadrà in concomitanza con la fine dei palinsesti estivi, ma un po’ dopo. E cosa accadrà a <hi rend="#b">Quinta Colonna</hi>, il programma ‘padre’ di <hi rend="#i">Dalla vostra parte</hi>, a cui la politica e i toni molto<hi rend="#b"> pop </hi>sono altrettanto cari.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>