<doc sitename="Il Fatto Quotidiano" title="Pd, Renzi: &quot;Noi al 40%? Mai mettere limiti a provvidenza. Spero che Berlusconi si candidi contro di me&quot; - Il Fatto Quotidiano" author="Gisella Ruccia" date="2017-11-24" url="https://www.ilfattoquotidiano.it/2017/11/24/pd-renzi-noi-al-40-mai-mettere-limiti-a-provvidenza-spero-che-berlusconi-si-candidi-contro-di-me/3998195/" hostname="ilfattoquotidiano.it" description="“Leopolda? Sarà un vivaio, come sempre. Molti non sanno che uno dei primi a parlare alla Leopolda fu Tomaso Montanari, che poi è stato uno dei protagonisti della battaglia contro di noi per il No al referendum del 4 dicembre“. Sono le parole del leader del Pd, Matteo Renzi, ospite di Otto e Mezzo, su …" categories="La7" tags="Forza Italia;La7;Lega;Leopolda;Luigi di Maio;Matteo Renzi;Matteo Salvini;PD;Silvio Berlusconi;Vaccini" fingerprint="2fb60e7f5e6ba31f">
  <main>
    <p>“<hi rend="#b">Leopolda</hi>? Sarà un vivaio, come sempre. Molti non sanno che uno dei primi a parlare alla Leopolda fu <hi rend="#b">Tomaso Montanari</hi>, che poi è stato uno dei protagonisti della battaglia contro di noi per il<hi rend="#b"> No al referendum del 4 dicembre</hi>“. Sono le parole del leader del <hi rend="#b">Pd, Matteo Renzi</hi>, ospite di<ref target="http://www.la7.it/otto-e-mezzo"> Otto e Mezzo</ref>, su La7. E sull’obiettivo del </p>
    <p><hi rend="#b">40%</hi>puntualizza: “</p>
    <p><hi rend="#b">Mai mettere limiti alla provvidenza</hi>. Proprio perché</p>
    <p><hi rend="#b">il mio non è un partito personale</hi>, c’è</p>
    <p><hi rend="#b">Piero Fassino</hi>che sta facendo uno sforzo generoso per tenere in campo più persone possibile. Forza Italia? Non è mai stato sotto il 15% come oggi. Berlusconi è capace di federare? Veramente oggi</p>
    <p><hi rend="#b">Salvini</hi>ha detto che o cambiano i trattati europei oppure esce dall’Europa” – continua – “La prima domanda è:</p>
    <p><hi rend="#b">ma dove va?</hi>Davvero vogliamo fare una campagna elettorale sulla base delle</p>
    <p><hi rend="#b">scelte lepeniste</hi>italiane come quelle di Salvini? Se gli italiani vogliono votare Berlusconi, forse dimentichi di come abbia lasciato l’Italia, noi rispetteremo il loro giudizio. Anzi,</p>
    <p><hi rend="#b">io mi auguro e spero che Berlusconi possa essere candidato, così potremo confrontarci in un bel collegio.</hi>Scelga lui: Firenze o Milano”. Circa il presunto accordo segreto tra lui e il Cavaliere, Renzi ironizza: “Salvini ha chiesto a Berlusconi di firmare dal</p>
    <p><hi rend="#b">notaio</hi>un accordo anti-inciucio?</p>
    <p><hi rend="#b">Vedo che hanno una bella alleanza di cui si fidano parecchio.</hi>E poi parlano di noi. Io vorrei che Berlusconi firmasse la candidatura contro di me. E mi piacerebbe che</p>
    <p><hi rend="#b">di fronte a Di Maio ci fosse un giovane scienziato del Sud, magari con una laurea e un master, che spiegasse perché sono importanti i vaccini</hi>“. E aggiunge: “Io penso che il</p>
    <p><hi rend="#b">Pd sia un partito di sinistra moderna alla Barack Obama</hi>. Chi avrei votato a</p>
    <p><hi rend="#b">Ostia? Non conosco la vicenda</hi>, non ho seguito i candidati. Capisco la vostra grande attenzione per una frazione del Comune di Roma. Questo giochino di continuare a schiacciare il tasto del bipolarismo tra destra e</p>
    <p><hi rend="#b">Grillo</hi>non funziona”</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>