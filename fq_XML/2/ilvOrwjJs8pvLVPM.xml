<doc sitename="Il Fatto Quotidiano" title="Berlusconi al Mc Donald's, dopo la foto parte l'ironia sulle sorti del Milan: &quot;Quando i cinesi non pagano...&quot; - Il Fatto Quotidiano" author="F Q" date="2017-03-08" url="http://www.ilfattoquotidiano.it/2017/03/08/berlusconi-al-mc-donalds-dopo-la-foto-parte-lironia-sulle-sorti-del-milan-quando-i-cinesi-non-pagano/3438420/" hostname="ilfattoquotidiano.it" description="Verità o fotomontaggio? Ancora il dubbio non è stato sciolto, ma sta di fatto che vedere Silvio Berlusconi seduto a un tavolo del Mc Donald’s mentre è intento a ordinare qualcosa da mangiare ha scatenato l’ironia dei social network. L’immagine è stata condivisa inizialmente dalla nota pagina Facebook Calciatori Brutti, con sopra la scritta: “Quando i …" categories="Attualità" tags="Mc Donalds;Milan;Silvio Berlusconi" fingerprint="e368ce07c1885d2d">
  <main>
    <p>Verità o fotomontaggio? Ancora il <hi rend="#b">dubbio</hi> non è stato sciolto, ma sta di fatto che vedere <hi rend="#b">Silvio Berlusconi</hi> seduto a un tavolo del <hi rend="#b">Mc Donald’s</hi> mentre è intento a ordinare qualcosa da mangiare ha scatenato l’ironia dei <hi rend="#b">social network</hi>. L’immagine è stata condivisa inizialmente dalla nota pagina <hi rend="#b">Facebook</hi><hi rend="#i">Calciatori Brutti</hi>, con sopra la scritta: “Quando i <hi rend="#b">cinesi</hi> non pagano…” Un riferimento, ovvio per tutti gli appassionati di calcio, <ref target="http://www.ilfattoquotidiano.it/2017/02/28/milan-problemi-sui-pagamenti-slitta-il-closing-del-3-marzo-e-fassone-non-riesce-piu-contattare-referenti-cinesi/3423135/">allo slittamento del closing con i cinesi</ref> per la cessione del <hi rend="#b">Milan</hi>. Una vicenda, quella legata al passaggio di consegne del club rossonero, che si prolunga<ref target="http://www.ilfattoquotidiano.it/2017/03/03/vendita-milan-verso-il-no-alla-nuova-proroga-chiesta-dai-cinesi-dopo-bee-ecco-ses-tutti-da-b-gli-asiatici-senza-soldi/3429614/"> ormai da mesi tra dubbi e cauzioni</ref>. E tra chi ricorda che proprio con le cauzioni Berlusconi <ref target="http://www.ilfattoquotidiano.it/2017/01/05/cessione-milan-ai-cinesi-calciofinanza-la-seconda-tranche-da-100-milioni-arriva-da-societa-offshore-delle-isole-vergini/3298095/">ha già comunque incassato 200 milioni</ref> e chi invece si offre di ospitarlo a cena, la foto ha fatto il giro del web. D’altronde, quando ricapiterà di vedere un </p>
    <p><hi rend="#b">ex presidente del Consiglio in un fast food</hi>?</p>
  </main>
  <comments/>
</doc>