<doc sitename="Il Fatto Quotidiano" title="Berlusconi Day, problemi tecnici e nervosismo. A Paestum le esibizioni tradite dal malfunzionamento dei microfoni - Il Fatto Quotidiano" author="Fabio Capasso" date="2023-10-01" url="https://www.ilfattoquotidiano.it/2023/10/01/berlusconi-day-problemi-tecnici-e-nervosismo-a-paestum-le-esibizioni-tradite-dal-malfunzionamento-dei-microfoni/7309822/" hostname="ilfattoquotidiano.it" description="Berlusconi Day, problemi tecnici e nervosismo. A Paestum le esibizioni tradite dal malfunzionamento dei microfoni" categories="Politica" tags="Silvio Berlusconi" fingerprint="f9af154ea3f70065">
  <main>
    <p>Tutto ciò che poteva andare storto è andato storto. Durante le esibizioni più attese del <hi rend="#b">Berlusconi Day</hi>, l’evento commemorativo organizzato questo weekend a Paestum da Forza Italia, la giornata inaugurale è stata caratterizzata da una serie di problemi tecnici che hanno fatto sbottare l’attore <hi rend="#b">Giancarlo Giannini</hi>, invitato a leggere il discorso che l’ex premier <hi rend="#b">Silvio Berlusconi</hi> tenne nel 2006 davanti al Congresso degli Stati Uniti d’America. Dopo due minuti il microfono inizia a non funzionare, proprio nel punto in cui si parlava di lotta al comunismo. Berlusconi avrebbe sicuramente ironizzato, Giannini invece prosegue con professionalità, scherza col pubblico ma appena esce è palesemente contrariato, evita i selfie ed esclama “Adesso voglio solo andare a fumare…”. Non va meglio pochi minuti dopo quando sul palco sale <hi rend="#b">Al Bano</hi> che duetta con <hi rend="#b">Rita Dalla Chiesa</hi> il brano “felicità”. Ma la serata non è felice almeno per i tecnici della sala congressi perché il suono degli strumenti sovrasta le voci e il cantautore pugliese ferma l’esibizione e dice alla Dalla Chiesa “Se non si risolvono i problemi l’Italia non riparte”. Tutto terminato? No, perché i microfoni fanno le bizze pure durante l’esibizione dei ragazzi del coro del Conservatorio di Salerno che stavano eseguendo l’inno d’Europa. “Non so come riempire questo buco – dice uno dei ragazzi in attesa che venga risolto il problema tecnico – potrei raccontare una barzelletta come in questi casi faceva il Presidente…”</p>
    <p>Gentile lettore, la pubblicazione dei commenti è sospesa dalle 20 alle 9, i commenti per ogni articolo saranno chiusi dopo 72 ore, il massimo di caratteri consentito per ogni messaggio è di 1.500 e ogni utente può postare al massimo <hi rend="#b">150 commenti alla settimana</hi>. Abbiamo deciso di impostare questi limiti per migliorare la qualità del dibattito. È necessario attenersi <ref target="http://www.ilfattoquotidiano.it/termini-e-condizioni-dutilizzo/"> Termini e Condizioni di utilizzo del sito (in particolare punti 3 e 5)</ref>: evitare gli insulti, le accuse senza fondamento e mantenersi in tema con la discussione. I commenti saranno pubblicati dopo essere stati letti e approvati, ad eccezione di quelli pubblicati dagli utenti in white list (vedere il punto 3 della nostra policy). Infine non è consentito accedere al servizio tramite account multipli. Vi preghiamo di segnalare eventuali problemi tecnici al nostro </p>
    <p><ref target="mailto:tech+comments@ilfattoquotidiano.it">supporto tecnico</ref>La Redazione</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>