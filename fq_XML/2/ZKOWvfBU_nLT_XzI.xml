<doc sitename="Il Fatto Quotidiano" title="Fisco, Renzi blocca decreto &quot;salva B.&quot;: &quot;Non c'è inciucio ma ci fermiano&quot; - Il Fatto Quotidiano" author="F Q" date="2015-01-04" url="http://www.ilfattoquotidiano.it/2015/01/04/frode-fiscale-renzi-blocca-decreto-salva-b-coppi-si-applica-processo-mediaset/1313271/" hostname="ilfattoquotidiano.it" description="Matteo Renzi ha bloccato l’invio alle commissioni Finanze del decreto legislativo sull’abuso del diritto varato dal Consiglio dei ministri il 24 dicembre. Quello incriminato perché potrebbe consentire a Silvio Berlusconi di chiedere un’incidente di esecuzione per la revisione della condanna a quattro anni per frode fiscale nel processo Mediaset. Palazzo Chigi ha fatto sapere che …" categories="Politica" tags="Franco Coppi;Frode Fiscale;Matteo Renzi;Niccolò Ghedini;Processo Mediaset;Silvio Berlusconi" fingerprint="f0a4716268cea285">
  <main><head rend="h1">Fisco, Renzi blocca decreto “salva B.”: “Non c’è inciucio ma ci fermiano”</head><graphic src="https://st.ilfattoquotidiano.it/wp-content/uploads/2014/12/berlusconi-675.jpg"/><p><hi rend="#b">Matteo Renzi</hi> ha bloccato l’invio alle commissioni Finanze del <ref target="http://www.ilfattoquotidiano.it/2014/12/29/fisco-renzi-rivendica-decreto-natale-allarga-maglie-per-evasori/1302573/">decreto legislativo sull’ abuso del diritto varato dal Consiglio dei ministri il 24 dicembre. Quello incriminato perché potrebbe consentire a Silvio Berlusconi di chiedere un’incidente di esecuzione per la </ref></p><p><ref target="http://www.ilfattoquotidiano.it/2015/01/04/frode-fiscale-cosi-colpo-spugna-renzi-salva-b-condanna-mediaset/1313223/">revisione della condanna a quattro anni per frode fiscale nel processo</ref></p><hi rend="#b">Mediaset</hi><p><ref target="http://www.ilfattoquotidiano.it/2014/12/29/fisco-renzi-rivendica-decreto-natale-allarga-maglie-per-evasori/1302573/">.</ref>Palazzo Chigi ha fatto sapere che il premier “ha chiesto questa mattina agli uffici di non procedere alla</p><p><hi rend="#b">formale trasmissione</hi>alla Camera del testo approvato”. Poco dopo Renzi, parlando al</p><p><hi rend="#i">Tg5</hi>, ha confermato: “Se qualcuno immagina che in questo provvedimento ci sia non si sa quale scambio, non c’è problema: noi</p><p><hi rend="#b">ci fermiamo</hi>. I professionisti del retropensiero avranno modo di ricredersi”. Questa norma, ha spiegato, la “rimanderemo in Parlamento soltanto dopo le votazioni per il Quirinale e e la fine dei servizi sociali di Berlusconi a Cesano Boscone e dimostreremo che non c’è nessun</p><p><hi rend="#b">inciucio</hi>strano di cui temere”. E ancora: “Tutte le volte che si parla di fisco è naturale intrecciarsi con uno dei tanti processi a Berlusconi. Noi non facciamo norme nè ad nè contra personam”.</p><p>Il decreto dunque dovrà tornare in Consiglio dei Ministri e solo dopo andrà nelle Commissioni di Camera e Senato per poi tornare a Palazzo Chigi per l’approvazione definitiva, che in base alla delega deve arrivare entro marzo. Nel frattempo peraltro non è stato ancora chiarito chi abbia inserito nel<ref target="http://www.ilfattoquotidiano.it/2014/12/24/ilva-in-amministrazione-straordinaria-renzi-spero-risultati-migliori-alitalia/1295631/"> testo licenziato nella seduta prenatalizia insieme ai decreti attuativi sul Jobs Act e al “salva Ilva” </ref>il comma che <hi rend="#b">esclude la punibilità</hi> quando l’importo delle imposte sui redditi <hi rend="#b">evase</hi> “non è superiore al <hi rend="#b">3% </hi>del<hi rend="#b"> reddito imponibile</hi> dichiarato”. Fondi della presidenza del Consiglio negano che l’esecutivo faccia “norme ad personam o contra personam” e definiscono “strampalate” le “ipotesi di<hi rend="#b"> scambi politici-giudiziari</hi>, anche alla luce del delicato momento istituzionale che il Paese si appresta a vivere”.</p><p>Sullo sfondo resta il fatto che l’articolo 15 del decreto non è affatto chiaro e si presta a <hi rend="#b">interpretazioni</hi> diverse. Tanto che gli stessi avvocati di Berlusconi, come riferisce <hi rend="#i">Repubblica</hi>, sono divisi sull’ipotesi che l’ex Cavaliere possa trarne vantaggio. Da un lato è pacifico che la norma, in base al principio del <hi rend="#i">favor rei</hi>, varrà per i procedimenti<hi rend="#b"> in corso</hi> (tanto che<hi rend="#i"> Il Sole 24 Ore</hi> il 28 dicembre ha avvertito che “salterà un processo su tre”) e potrà anche consentire di cancellare condanne passate in giudicato. Come avvenuto dopo il depotenziamento del reato di falso in bilancio con un decreto approvato nel 2002 dal governo Berlusconi: l’anno dopo, per esempio, l’ex ad di Fiat <hi rend="#b">Cesare Romiti</hi> ha ottenuto dalla Corte d’Appello di Torino la revoca della condanna a 11 mesi per falso in bilancio perchè il fatto “non era più previsto dalla legge come reato”. Il falso in bilancio attribuito a Romiti era infatti pari allo 0,08% del patrimonio della Fiat, mentre la nuova legge fissava l’asticella della punibilità all’1 per cento.</p><p>Ci sono però dubbi sull’applicabilità alla<hi rend="#b"> frode fiscale</hi>. Come riferisce <hi rend="#i">Repubblica</hi>, mentre per <hi rend="#b">Franco Coppi</hi> “la legge si può ben applicare a Berlusconi”, lo storico difensore dell’ex premier<hi rend="#b"> Niccolò Ghedini </hi>ritiene che quel comma valga solo per le <hi rend="#b">dichiarazioni infedeli </hi>e non per la frode fiscale, cioè la fattispecie che <ref target="http://www.ilfattoquotidiano.it/2014/05/09/berlusconi-ai-servizi-sociali-primo-giorno-da-volontario-a-cesano-boscone/978695/">è costata a B. l’affidamento ai servizi sociali</ref> e <ref target="http://www.ilfattoquotidiano.it/2013/11/28/berlusconi-decaduto-e-finita-non-e-finito/794073/">la decadenza da senatore in seguito all’applicazione della legge Severino.</ref> Il presidente dell’Anm </p><p><hi rend="#b">Rodolfo Sabella</hi>, interpellato dal quotidiano di Largo Fochetti, si dice però d’accordo con Coppi e non ha dubbi sul fatto che “la non punibilità</p><p><hi rend="#b">si applichi</hi>anche ai reati di frode e che sia retroattiva”.</p><p>Dal canto suo<hi rend="#b"/>Renzi, citato da <hi rend="#i">Repubblica, </hi>assicura che “se davvero dovesse essere possibile” che il decreto possa “cancellare una condanna<hi rend="#b"> passata in giudicato</hi>“, è “pronto a bloccare la legge e a cambiarla”. Dunque nemmeno <ref target="http://www.ilfattoquotidiano.it/2014/12/29/fisco-renzi-rivendica-decreto-natale-allarga-maglie-per-evasori/1302573/">il presidente del Consiglio, che durante la conferenza stampa di fine anno ha lamentato che la stampa non si era occupata a sufficienza del decreto sull’abuso del diritto</ref> (“nessuno ne parla”), è certo di quali siano i confini di applicabilità di quel comma.</p><p>Il <hi rend="#i">Corriere della Sera </hi>sottolinea come la norma – della cui paternità nessuno si assume la responsabilità – è “<hi rend="#b">scritta male</hi>” e contiene una “<hi rend="#b">ambiguità palese</hi>” perché non va a modificare l’articolo che si occupa di frode fiscale ma “etichetta con lo strano nome di “clausola di non punibilità” un elemento – come la soglia – che oggettivamente diventa un elemento strutturale del reato”. Al contrario, “quando nel 2000 fu depotenziato il reato di<hi rend="#b"> falso in bilancio</hi>” – nel 2000 fu approvata la legge delega sulla cui base fu varato il decreto del 2002 – “ciò avvenne inserendo nella struttura dell’articolo di legge le soglie sotto le quali esso diventava penalmente non punibile”. Di conseguenza la <hi rend="#b">Cassazione</hi> dovette “prendere atto che si dovevano <hi rend="#b">revocare</hi> tutte le condanne per falsi in bilancio di entità inferiore alle soglie introdotte nella vecchia norma dalla nuova”.</p><p>Allo stesso modo, per esempio, è stata <ref target="http://www.ilfattoquotidiano.it/2014/08/29/voto-di-scambio-cassazione-piu-difficile-da-dimostrare-la-nuova-legge-non-funziona/1102887/">la Suprema Corte, lo scorso agosto, a chiarire i contorni dell’applicabilità del nuovo articolo 416 ter del Codice penale – quello sullo scambio elettorale politico-mafioso</ref> – spiegando che </p><p><ref target="http://www.ilfattoquotidiano.it/2014/04/15/voto-di-scambio-lallarme-dei-pm-nuova-legge-punisce-solo-il-controllo-violento/952184/">la nuova legge rende “</ref></p><hi rend="#b">penalmente</hi><hi rend="#b">irrilevanti</hi>condotte pregresse consistenti in pattuizioni politico-mafiose che non abbiano espressamente contemplato concrete modalità di procacciamento dei voti”.<p><ref target="http://www.ilfattoquotidiano.it/2014/04/15/voto-di-scambio-lallarme-dei-pm-nuova-legge-punisce-solo-il-controllo-violento/952184/"> E nell’ottobre 2013 le sezioni unite della Cassazione hanno dovuto intervenire per chiarire la linea di demarcazione tra le fattispecie dell’ induzione e della costrizione, in cui la legge Severino ha spacchettato il reato di concussione.</ref> Stabilendo che va punito più duramente chi “limita radicalmente” la libertà del soggetto sul quale fa pressione. Un’interpretazione che </p><p><ref target="http://www.ilfattoquotidiano.it/2014/10/16/processo-ruby-cosi-la-legge-severino-ha-salvato-berlusconi-dalla-condanna/1157717/">ha salvato B. dalla condanna nel</ref>.</p><hi rend="#b">processo Ruby</hi><p>→ <hi rend="#i"> Sostieni l’informazione libera: Abbonati o rinnova il tuo abbonamento al </hi></p><p><hi rend="#b">Fatto Quotidiano</hi></p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>