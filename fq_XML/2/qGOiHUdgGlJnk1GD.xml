<doc sitename="Il Fatto Quotidiano" title="Governo, Di Maio: “Voto entro giugno, chiederemo decreto di emergenza ad hoc. Grillo e referendum sull’euro? Lo capisco” - Il Fatto Quotidiano" author="Gisella Ruccia" date="2018-05-09" url="https://www.ilfattoquotidiano.it/2018/05/09/governo-di-maio-voto-entro-giugno-chiederemo-decreto-di-emergenza-ad-hoc-grillo-e-referendum-sulleuro-lo-capisco/4343691/" hostname="ilfattoquotidiano.it" description="“Si deve andare a votare il prima possibile. Luglio è un problema. Noi abbiamo intenzione la settimana prossima di chiedere di emanare un decreto di emergenza ad hoc che consenta di modificare un parametro sul voto degli italiani all’estero e quindi andare a votare anche a giugno”. Sono le parole del leader del M5S, Luigi …" categories="La7" tags="Beppe Grillo;Euro;La7;Lega;Luigi di Maio;Matteo Renzi;Matteo Salvini;Movimento 5 Stelle;PD;Silvio Berlusconi;Unione Europea" fingerprint="b8fc125544ba4764">
  <main>
    <p>“Si deve andare a votare il prima possibile. Luglio è un problema. Noi abbiamo intenzione la settimana prossima di chiedere di emanare un <hi rend="#b">decreto di emergenza </hi>ad hoc che consenta di modificare un parametro sul voto degli italiani all’estero e quindi andare a votare anche a <hi rend="#b">giugno</hi>”. Sono le parole del leader del <hi rend="#b">M5S, Luigi Di Maio</hi>, ospite di <ref target="http://www.la7.it/dimartedi"> Dimartedì</ref> (La7). “Non siamo disposti a votare un</p>
    <p><hi rend="#b">governo tecnico</hi>” – ribadisce – “Alle prossime elezioni credo che molti elettori dem ripenseranno seriamente a votare</p>
    <p><hi rend="#b">Pd</hi>. E’ un partito che si era riempito la bocca con la responsabilità di dare un governo a questo Paese, poi quando sono arrivati al dunque si sono rifugiati sull’Aventino, perché</p>
    <p><hi rend="#b">Berlusconi</hi>non aveva i numeri per fare un governo insieme a loro. Credevo nella possibilità di fare qualcosa con la</p>
    <p><hi rend="#b">Lega di Salvini,</hi>ma quest’ultimo ha preferito gli interessi di coalizione a quelli del Paese. E questo conterà nel risultato elettorale”. Di Maio aggiunge: “Noi possiamo recuperare, da quello che ho visto dagli analisti, oltre l’</p>
    <p><hi rend="#b">8%</hi>dal</p>
    <p><hi rend="#b">Pd</hi>e dalle forze politiche che non si ripresenteranno perché andate sotto soglia. Finalmente potremo avere l’occasione per governare autonomamente. E’ necessaria una nuova</p>
    <p><hi rend="#b">legge elettorale</hi>, ma non c’è modo di cambiarla in questa legislatura. Quindi, bisogna andare a votare subito”. Il politico pentastellato, poi, puntualizza: “La linea che ho portato avanti in tutta la campagna elettorale è quella di restare nell’</p>
    <p><hi rend="#b">Unione Europea</hi>e nell’unione monetaria. Ma se nella democrazia rappresentativa si elegge una forza politica con</p>
    <p><hi rend="#b">11 milioni di voti</hi>e</p>
    <p><hi rend="#b">Salvini, Renzi e Berlusconi</hi>non la fanno andare al governo, a un certo punto l’opinione pubblica non crede più nella democrazia rappresentativa” – prosegue – “Sul</p>
    <p><hi rend="#b">referendum sull’euro</hi>io</p>
    <p><hi rend="#b">Grillo</hi>lo capisco: se i luoghi della democrazia rappresentativa diventano sempre più vuoti, cominciano a muoversi altre richieste extraparlamentari, legittime, se con tutti gli strumenti di democrazia diretta e partecipata”. E chiosa: “Io credo ancora nella democrazia rappresentativa, ma è complicato arrivare lì con 11 milioni di voti e sentirti dire anche dagli sconosciuti e dai Mr. X: ‘Tutti tranne il</p>
    <p><hi rend="#b">M5S</hi>’. Ho provato a proporre un contratto di governo a</p>
    <p><hi rend="#b">Lega e Pd</hi>. Hanno detto di no. Ora il colpo di scena potrebbe essere che si mettano tutti d’accordo contro il</p>
    <p><hi rend="#b">M5S</hi>per far partire il governo. Pare chiaro, comunque, che alle prossime elezioni ci sarà un ballottaggio tra</p>
    <p><hi rend="#b">M5S e Lega</hi>. Noi la sinistra? Non credo, ormai questi steccati ideologici sono stati superati. Bisogna votare per risolvere i problemi del Paese”</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>