<doc sitename="Il Fatto Quotidiano" title="Berlusconi, Tecce a Paniz: &quot;Lei sostenne 'Ruby nipote di Mubarak'&quot;. &quot;Avevo ragione&quot;. Scontro sui vitalizi - Il Fatto Quotidiano" author="Gisella Ruccia" date="2018-04-08" url="https://www.ilfattoquotidiano.it/2018/04/08/berlusconi-tecce-vs-paniz-lei-sostenne-ruby-nipote-di-mubarak-avevo-ragione-scontro-sui-vitalizi/4279888/" hostname="ilfattoquotidiano.it" description="Scontro concitato a Otto e Mezzo (La7) tra il giornalista de Il Fatto Quotidiano, Carlo Tecce, e Maurizio Paniz, avvocato ed ex parlamentare di Forza Italia. Tecce ricorda la celebre tesi portata in Parlamento e sostenuta dall’avvocato, secondo cui Berlusconi intervenne a difesa di Ruby, telefonando alla Questura di Milano la notte tra il 27 …" categories="La7" tags="Forza Italia;La7;Maurizio Paniz;Polemica;Ruby;Silvio Berlusconi;Vitalizi" fingerprint="fdfd24a729e76429">
  <main><p>Scontro concitato a <ref target="http://www.la7.it/otto-e-mezzo/rivedila7/otto-e-mezzo-07-04-2018-238604"> Otto e Mezzo</ref> (La7) tra il giornalista de Il Fatto Quotidiano,</p><p><hi rend="#b">Carlo Tecce</hi>, e</p><p><hi rend="#b">Maurizio Paniz</hi>, avvocato ed ex parlamentare di</p><p><hi rend="#b">Forza Italia</hi>. Tecce ricorda</p><p><ref target="https://www.ilfattoquotidiano.it/2012/02/14/ruby-consulta-libera-processo-berlusconi/191242/">la celebre tesi portata in Parlamento e sostenuta dall’avvocato</ref>, secondo cui</p><p><hi rend="#b">Berlusconi</hi>intervenne a difesa di</p><p><hi rend="#b">Ruby,</hi>telefonando alla Questura di Milano la notte tra il 27 e il 28 maggio</p><p><hi rend="#b">2010</hi>, perché la riteneva la</p><p><hi rend="#b">nipote</hi>dell’allora presidente egiziano</p><p><hi rend="#b">Hosni Mubarak</hi>. Paniz commenta: “Ringrazio molto il giornalista del Fatto per aver ricordato il mio intervento alla Camera per la vicenda Ruby, perché, come tutti sanno, la Corte d’Appello prima e la Corte di Cassazione poi mi hanno dato totalmente ragione. Quindi, avevo visto prima quello che sarebbe successo dopo, quando tutto il mondo sosteneva la tesi del tribunale di Milano, che pensava che io raccontassi favole. In realtà,</p><p><hi rend="#b">la verità è stata ristabilita</hi>“. La conduttrice</p><p><hi rend="#b">Lilli Gruber</hi>obietta: “E’ stato indimenticabile il momento in cui la Camera votò la sua</p><p><hi rend="#b">mozione</hi>, secondo cui Ruby fosse nipote di Mubarak”. “Rimane un</p><p><hi rend="#b">grande ricordo</hi>” – risponde Paniz – “Però lei dovrebbe dire le cose come stanno. Ho detto che era legittimo il convincimento del presidente</p><p><hi rend="#b">Berlusconi</hi>che Ruby potesse essere la nipote di Mubarak. E questa sottigliezza ha portato Berlusconi all’assoluzione”.</p><p><ref target="https://www.ilfattoquotidiano.it/2018/04/08/vitalizi-paniz-ex-fi-quanto-prendo-non-lo-so-non-mi-occupo-di-queste-piccole-cose-di-paolo-frase-arrogante/4279655/">Poi si sofferma sui</ref>: “Le regole vanno rispettate per tutti.</p><hi rend="#b">vitalizi</hi>, da lui strenuamente difesi<p><hi rend="#b">Non bisogna colpire solo una categoria, ma tutte</hi>“. Tecce osserva: “Paniz ha maturato un vitalizio (</p><p><hi rend="#b">2200 euro netti al mese</hi>, ndr) con due legislature e mezza, cioè con</p><p><hi rend="#b">12 anni di contributi</hi>. Quello che dice Paniz mi convince ancora di più sul fatto che la battaglia contro i vitalizi sia giusta. Sentirlo disprezzare gli altri pensionati mi ha davvero traumatizzato. E il fatto che lui non ricordi l’entità del suo vitalizio lo trovo</p><p><hi rend="#b">vergognoso</hi>“. “Non ho assolutamente disprezzo nei confronti di nessuno” – ribatte l’ex parlamentare – “ed è abnorme che il giornalista del Fatto si permetta di dire una cosa del genere. Le categorie si penalizzano tutte o non si penalizza nessuna. Non si prende a spunto una categoria per lanciare un messaggio populista che serve soltanto ad aizzare la pancia della gente”. E aggiunge: “La casta politica si è meritata molti improperi, perché non sempre ha fatto il proprio dovere. All’interno del Parlamento sono entrate persone che non meritavano di avere un ruolo così significativo. Io sono contrario ai</p><p><hi rend="#b">delinquenti</hi>e alle</p><p><hi rend="#b">persone condannate</hi>in</p><p><hi rend="#b">Parlamento</hi>“</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>