<doc sitename="Il Fatto Quotidiano" title="Renzi e Marchionne, l'amore ai tempi del potere: l'idillio filogovernativo è durato quanto il consenso dell'ex premier - Il Fatto Quotidiano" author="Pierluigi Giordano Cardone" date="2018-01-16" url="https://www.ilfattoquotidiano.it/2018/01/16/renzi-e-marchionne-lamore-ai-tempi-del-potere-lidillio-filogovernativo-e-durato-quanto-il-consenso/4096609/" hostname="ilfattoquotidiano.it" description="Renzi e Marchionne: un rapporto a fasatura variabile. Corrispondenza d’amorosi sensi quando il primo ha potere e consenso, acredine e indifferenza quando il secondo annusa l’inizio della fase discendente del primo. Che, a questo punto, ha davvero di che preoccuparsi. Perché le parole con cui Marchionne ha scaricato il segretario del Pd in piena campagna …" categories="Elezioni Politiche 2018" tags="FCA;Matteo Renzi;Sergio Marchionne;Silvio Berlusconi" fingerprint="a98fbd61d7bb483c">
  <main>
    <head rend="h1">Renzi e Marchionne, l’amore ai tempi del potere: l’idillio filogovernativo è durato quanto il consenso dell’ex premier</head>
    <graphic src="https://st.ilfattoquotidiano.it/wp-content/uploads/2015/09/renzi-marchionne-675-675x275.jpg"/>
    <p><hi rend="#b">Renzi</hi> e <hi rend="#b">Marchionne</hi>: un rapporto a <hi rend="#b">fasatura variabile</hi>. Corrispondenza d’amorosi sensi quando il primo ha <hi rend="#b">potere</hi> e <hi rend="#b">consenso</hi>, acredine e indifferenza quando il secondo annusa l’inizio della fase discendente del <hi rend="#b">primo</hi>. Che, a questo punto, ha davvero di che preoccuparsi. Perché le parole con cui Marchionne ha scaricato il <hi rend="#b">segretario</hi> del Pd in <hi rend="#b">piena campagna elettorale</hi> significano esattamente questo: il manager più importante d’<hi rend="#b">Italia</hi> non ha interesse a sostenere il politico, non gli conviene più. L’ad di <hi rend="#b">Fca</hi> lo ha detto chiaramente, dal salone dell’auto di <hi rend="#b">Detroit</hi>, uno degli appuntamenti più importanti dell’anno. Dichiarazioni e luogo non casuali: “L’uomo che appoggiavo non si vede da tempo”. I primi scricchiolii appena un mese fa: “Renzi? Non so neanche se si <hi rend="#b">candidi</hi>. Noi siamo <hi rend="#b">filogovernativi</hi>. Vorrei qualcuno che gestisca il Paese e una tranquillità economica nel contesto in cui operiamo. Sono cose <hi rend="#b">essenziali</hi>“. Due indizi fanno una prova: fine dell’appoggio di Fca, una <hi rend="#b">mazzata</hi> che a due mesi scarsi dalle elezioni rischia di essere una sentenza sui propositi di vittoria dei dem e del loro <hi rend="#b">leader</hi>. Che, per dirla con Marchionne, evidentemente al momento non ha un profilo o aspirazioni “<hi rend="#b">filogovernative</hi>“. Insomma: per l’ad Fiat il vento è cambiato, quindi occorre <hi rend="#b">riposizionarsi</hi>.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>