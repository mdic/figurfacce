<doc sitename="Il Fatto Quotidiano" title="Pensioni, Berlusconi: &quot;Minime a 1000 euro al mese. E serve un reddito di dignità per chi vive in povertà&quot; - Il Fatto Quotidiano" author="F Q" date="2017-07-08" url="http://www.ilfattoquotidiano.it/2017/07/08/pensioni-berlusconi-minime-a-1000-euro-al-mese-e-serve-un-reddito-di-dignita-per-chi-vive-in-poverta/3716159/" hostname="ilfattoquotidiano.it" description="Non più (solo) “meno tasse per tutti”. Ma anche un “reddito di dignità” e il rinnovo della promessa rispolverata già nei mesi scorsi: “Pensioni minime a 1000 euro“. Nuova tappa della campagna d’estate di Silvio Berlusconi, stavolta intervistato a Sette Giorni su Rai Parlamento. “Dobbiamo ridurre le tasse a famiglie e imprese. Meno tasse sul lavoro, sulla prima …" categories="Politica" tags="Pensioni;Povertà;Silvio Berlusconi" fingerprint="bde4be6124074028">
  <main>
    <head rend="h1">Pensioni, Berlusconi: “Minime a 1000 euro al mese. E serve un reddito di dignità per chi vive in povertà”</head>
    <graphic src="https://st.ilfattoquotidiano.it/wp-content/uploads/2017/06/Berlusconi-675.jpg"/>
    <p>Non più (solo) “meno <hi rend="#b">tasse</hi> per tutti”. Ma anche un “<hi rend="#b">reddito di dignità</hi>” e il rinnovo della promessa rispolverata già nei mesi scorsi: “<hi rend="#b">Pensioni minime</hi> a <hi rend="#b">1000 euro</hi>“. Nuova tappa della campagna d’estate di Silvio <hi rend="#b">Berlusconi</hi>, stavolta intervistato a <hi rend="#i">Sette Giorni</hi> su Rai Parlamento. “Dobbiamo ridurre le tasse a famiglie e imprese. Meno tasse sul lavoro, sulla <hi rend="#b">prima automobile</hi> che serve ad andare al lavoro o ad<hi rend="#b"> accompagnare i figli</hi>“, ha detto il presidente di Forza Italia evocando gli interventi che vorrebbe mettere in campo se tornasse al governo.</p>
    <p>Poi l’affondo sulle pensioni, che arriva <ref target="http://www.ilfattoquotidiano.it/2017/06/15/pensioni-da-luglio-arriva-la-nuova-quattordicesima-inps-andra-14-milioni-di-beneficiari-piu/3661048/">nel mese in cui i pensionati ricevono per la prima volta la nuova quattordicesima rafforzata e allargata introdotta dal governo Renzi</ref>. A maggio Berlusconi, durante un convegno a Monza, aveva annunciato: “Tutti hanno diritto di vivere la propria vecchiaia in maniera decorosa, senza preoccupazioni e senza </p>
    <p><hi rend="#b">privazioni</hi>materiali o morali. Per questo garantiremo a tutti una pensione minima di 1000 euro</p>
    <p><hi rend="#b">non tassabili per 13 mensilità</hi>, restituendo a tutti gli anziani la dignità del loro passato di protagonisti nella società, per il valore umano e l’esperienza di cui sono portatori”. Ora lo ha ribadito affermando: “Io sono</p>
    <p><hi rend="#b">credibile</hi>quando lo dico perché lo abbiamo già fatto quando eravamo al governo. Tutto questo, certamente, non lo possono fare i governi della sinistra”.</p>
    <p>“Dobbiamo assicurare un reddito di dignità a<hi rend="#b"> 15 milioni di italiani</hi> che oggi vivono in condizione di povertà”, ha aggiunto oggi l’ex Cavaliere. Anche in questo caso, l’affermazione arriva dopo che <ref target="http://www.ilfattoquotidiano.it/2017/04/14/poverta-gli-impegni-del-governo-reddito-di-inclusione-anche-a-chi-e-proprietario-di-casa-se-ha-redditi-bassi/3524053/">il governo ha varato il decreto sul Reddito di inclusione, che partirà dal 2018</ref>. Berlusconi ha poi detto di ritenere “inquietante e improponibile un’</p>
    <p><hi rend="#b">alleanza con il Pd</hi>“.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>