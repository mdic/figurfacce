<doc sitename="Il Fatto Quotidiano" title="Elezioni, Di Maio: “Art.18? Vogliamo reintrodurlo. Salvini? Addomesticato da Berlusconi con seggi in più” - Il Fatto Quotidiano" author="Gisella Ruccia" date="2018-01-30" url="https://www.ilfattoquotidiano.it/2018/01/30/elezioni-di-maio-art-18-vogliamo-reintrodurlo-salvini-addomesticato-da-berlusconi-con-seggi-in-piu/4125633/" hostname="ilfattoquotidiano.it" description="“La nostra volontà è quella di reintrodurre l’Articolo 18 per le aziende con più di 15 dipendenti“. Lo annuncia a Otto e Mezzo (La7) il candidato M5S alla presidenza del Consiglio, Luigi Di Maio, che si esprime anche sull’allarme lanciato ieri dal Financial Times in un articolo di Wolfgang Munchau (“Un’alleanza tra M5s e Lega …" categories="Elezioni Politiche 2018" tags="Europa;Financial Times;Governo;La7;Luigi di Maio;Matteo Renzi;Movimento 5 Stelle;Silvio Berlusconi" fingerprint="e8bec845a0ee4120">
  <main>
    <p>“La nostra volontà è quella di<hi rend="#b"> reintrodurre l’Articolo 18</hi> per le aziende con <hi rend="#b">più di 15 dipendenti</hi>“. Lo annuncia a <hi rend="#b">Otto e Mezzo</hi> (La7) il candidato <hi rend="#b">M5S</hi> alla presidenza del Consiglio, <hi rend="#b">Luigi Di Maio</hi>, che si esprime anche sull’allarme lanciato ieri dal <hi rend="#b">Financial Times</hi> in un articolo di Wolfgang Munchau (“Un’alleanza tra <hi rend="#b">M5s e Lega</hi> causerebbe quasi certamente un <hi rend="#b">infarto collettivo</hi> per l’Europa e tra gli investitori internazionali”): “Innanzitutto, il nostro obiettivo è quello di non lasciare il Paese nel caos, perché col <hi rend="#b">Rosatellum</hi>, nato per far alleare <hi rend="#b">Renzi e Berlusconi</hi>, hanno fatto una legge elettorale che tende a produrre confusione. Noi presenteremo la nostra squadra di governo prima del voto. Se la sera delle elezioni raggiungiamo il <hi rend="#b">40%</hi>, avremo i numeri per governare da soli. In caso contrario, faremo un appello pubblico a tutte le forze politiche del Parlamento e chiederemo di convergere su alcuni temi. E’ singolare, però, che il Financial Times su un’alleanza M5S-Lega che non è nelle mie intenzioni” – continua – “Io voglio solo vedere la consistenza dei gruppi politici e sia chiaro: <hi rend="#b">non si parla di alleanze.</hi> Se c’è convergenza sui nostri 20 punti e se altre forze politiche vogliono aggiungere altre priorità per gli italiani, si fa una maggioranza intorno a un governo che noi abbiamo proposto. Io voglio individuare una squadra di governo che sia patrimonio dell’Italia, non del M5S e che non sia il punto di caduta sulle<hi rend="#b"> poltrone</hi> dei partiti”. E rincara sul giornale economico del Regno Unito: “Ma il Financial Times non rabbrividisce del fatto che la <hi rend="#b">Lega</hi> sia all’interno di una coalizione, il cui leader, <hi rend="#b">Berlusconi</hi>, va a incontrare il<hi rend="#b"> Ppe</hi> e dice che garantirà più stabilità e più Europa e faccia accordi con la<hi rend="#b"> Le Pen</hi> e coi <hi rend="#b">partiti xenofobi europei</hi>? Questo lo dico anche agli ambasciatori stranieri quando li incontro. E tutti hanno capito che Berlusconi ha addomesticato <hi rend="#b">Salvini</hi>: gli ha fatto rinunciare ai suoi grandi temi e gli ha regalato qualche seggio in più”</p>
    <p>Gentile lettore, la pubblicazione dei commenti è sospesa dalle 20 alle 9, i commenti per ogni articolo saranno chiusi dopo 72 ore, il massimo di caratteri consentito per ogni messaggio è di 1.500 e ogni utente può postare al massimo <hi rend="#b">150 commenti alla settimana</hi>. Abbiamo deciso di impostare questi limiti per migliorare la qualità del dibattito. È necessario attenersi <ref target="http://www.ilfattoquotidiano.it/termini-e-condizioni-dutilizzo/"> Termini e Condizioni di utilizzo del sito (in particolare punti 3 e 5)</ref>: evitare gli insulti, le accuse senza fondamento e mantenersi in tema con la discussione. I commenti saranno pubblicati dopo essere stati letti e approvati, ad eccezione di quelli pubblicati dagli utenti in white list (vedere il punto 3 della nostra policy). Infine non è consentito accedere al servizio tramite account multipli. Vi preghiamo di segnalare eventuali problemi tecnici al nostro </p>
    <p><ref target="mailto:tech+comments@ilfattoquotidiano.it">supporto tecnico</ref>La Redazione</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>