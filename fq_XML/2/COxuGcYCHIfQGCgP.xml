<doc sitename="Il Fatto Quotidiano" title="Mario Mantovani, il forzista da 13mila preferenze. La collezione di poltrone e i conflitti d'interesse - Il Fatto Quotidiano" author="Francesca Martelli" date="2015-10-14" url="http://www.ilfattoquotidiano.it/2015/10/14/mario-mantovani-il-forzista-da-13mila-preferenze-la-collezione-di-poltrone-e-i-conflitti-dinteresse/2126228/" hostname="ilfattoquotidiano.it" description="Un fortino di voti: questo è sempre stato Mario Mantovani – arrestato con l’accusa di corruzione – per Forza Italia. Aveva sfiorato 13mila preferenze alle ultime elezioni regionali in Lombardia ma aveva abituato il partito a ben altri numeri: 39mila voti alle Europee del ’99, 50mila solo cinque anni dopo. Classe 1950, entra in politica con la …" categories="Politica" tags="Corruzione;Mario Mantovani;Regione Lombardia;Sanità;Silvio Berlusconi" fingerprint="7f896b6cf9e98a30">
  <main>
    <head rend="h1">Mario Mantovani, il forzista da 13mila preferenze. La collezione di poltrone e i conflitti d’interesse</head>
    <graphic src="https://st.ilfattoquotidiano.it/wp-content/uploads/2015/01/mario-mantovani_675.jpg"/>
    <p>Un fortino di voti: questo è sempre stato <hi rend="#b">Mario Mantovani</hi> – <ref target="http://www.ilfattoquotidiano.it/2015/10/14/mario-mantovani-spiccata-capacita-criminale-la-commistione-politica-affari/2125728/">arrestato con l’accusa di corruzione</ref> – per <hi rend="#b">Forza Italia</hi>. Aveva sfiorato <hi rend="#b">13mila preferenze</hi> alle ultime elezioni regionali in Lombardia ma aveva abituato il partito a ben altri numeri: <hi rend="#b">39mila voti</hi> alle Europee del ’99, 50mila solo cinque anni dopo. Classe 1950, entra in politica con la <hi rend="#b">Democrazia Cristiana</hi>, ma è un berlusconiano della prima ora. Sempre di fianco all’ex Cavaliere negli incontri di partito in Lombardia, conquista la sua fiducia con l’<hi rend="#b">assistenza alla madre dell’ex premier</hi> grazie all’ esperienza nelle residenze per anziani (Rsa), settore in cui è molto attivo.</p>
    <p><hi rend="#b">Fan di Mamma Rosa Berlusconi </hi>Nel 2007 concede la cittadinanza onoraria di Arconate (Mi) a ‘</p>
    <p><hi rend="#b">mamma Rosa</hi>’ per lo stile di “sobrietà e dolcezza” che la caratterizzava. Ma Mantovani è un habitué degli omaggi in grande stile: nel 2010 noleggia un aeroplano con la scritta “</p>
    <p><hi rend="#b">Per fortuna che Silvio c’è</hi>”, che sorvola i cieli di Igea Marina, luogo in cui ogni anno organizzava incontri di partito in concomitanza con il meeting di Rimini di</p>
    <p><hi rend="#b">Comunione e Liberazione</hi>. Un’idea riproposta due anni dopo, con lo striscione ‘Silvio ritorna’ per invitarlo a tornare al centro della vita politica del Paese. Sposa la visione partitica di Berlusconi ‘vittima’ della giustizia italiana, dichiarando di pensare a lui mentre pianta un albero nel giardino dei Giusti a Gerusalemme o al partito, quando fa dipingere le strisce pedonali di azzurro. E’ stato</p>
    <p><hi rend="#b">assessore alla Sanità di regione Lombardia</hi>fino a un mese fa, quando Maroni gli ha sfilato la delega dopo mesi di trattative tra Lega e Forza Italia per mantenere compatta la maggioranza.</p>
    <p><hi rend="#b">Collezionista di incarichi </hi>I reati contestati dalla procura di Milano sarebbero stati commessi fra il 6 giugno 2012 e il 30 giugno 2014, quando Mantovani era senatore, sindaco di Arconate e assessore alla Salute della Lombardia. Non si è mai sentito un simbolo della Casta, visto che quand’era primo cittadino e senatore aveva rinunciato al primo stipendio in favore di quello più remunerativo da parlamentare. E alle critiche sugli incarichi politici che collezionava, ha sempre risposto con le dimissioni date in extremis per non rischiare di decadere da una carica per incompatibilità. Eletto contemporaneamente a Palazzo Madama e al Pirellone nel 2013,</p>
    <p><ref target="http://www.ilfattoquotidiano.it/2013/06/15/mario-mantovani-si-attarda-nel-paese-dei-doppi-incarichi-e-lamico/627211/">si dimette 98 giorni dopo aver tenuto il doppio incarico</ref>. Temporeggia anche con il mandato regionale e quello da primo cittadino, facendo ricorso al Tar.</p>
    <p><hi rend="#b">Sindaco ‘faraone’ </hi>L’incarico politico a cui è più legato è quello di sindaco di Arconate, paesino di 6500 abitanti in provincia di Milano dove ha è diventato primo cittadino nel 2001. Un mandato caratterizzato oltre che per la rielezione </p>
    <p><hi rend="#b">tre volte consecutive alla carica di sindaco</hi>, anche per una gestione estremamente diretta delle vicende cittadine. Dai colloqui individuali a chi doveva rinnovare la carta d’identità (soprattutto ai cittadini stranieri), all’organizzazione di viaggi-studio per gli studenti arconatesi a Bruxelles, dove era</p>
    <p><hi rend="#b">eurodeputato</hi>. Ma è sulla promessa di posti di lavoro che Mantovani ha costruito il legame con i suoi concittadini che da anni lo chiamavano ‘il Faraone’. “Ho nelle mie possibilità perché voi me le avete consentite, eleggendomi in</p>
    <p><hi rend="#b">Regione Lombardia</hi>, anche di segnalare delle persone. Ho bisogno di direttori generali, ho bisogno di persone. Anche lo Stomatologico di Milano me lo sta chiedendo, io…</p>
    <p><hi rend="#b">come prima cosa mi vien da segnalare la gente di Arconate</hi>”: questo l’accorato appello, da far invidia a Cetto La Qualunque, che aveva fatto alle ultime elezioni comunali per fare eleggere sua nipote Samantha Rellamonti. Elezioni perse.</p>
    <p><hi rend="#b">Il business della sanità </hi>L’assessorato alla Sanità è l’incarico più adatto, secondo la giunta Maroni, per Mantovani che aveva collezionato 13mila preferenze e del settore socio-sanitario è un gran conoscitore. Nel 1996 aveva aperto la </p>
    <p><hi rend="#b">Fondazione Mantovani</hi>, specializzata nella costruzione e gestione di</p>
    <p>
      <hi rend="#b">case di riposo</hi>
    </p>
    <p><hi rend="#b">per anziani</hi>, accreditate in regione Lombardia anche durante il suo mandato da assessore. Poi si era allargato all’assistenza dei giovani, visto che tra Bellaria e Igea Marina l’ente di famiglia ha aperto una serie di</p>
    <p><hi rend="#b">residenze e colonie estive</hi>. Ma del business dell’assistenza agli anziani si occupa anche un altro ente,</p>
    <p><hi rend="#b">Sodalitas</hi>, la cooperativa che gestisce (in provincia di Milano e a Igea Marina) case di riposo e nel cui consiglio direttivo siede la moglie di Mantovani,</p>
    <p><hi rend="#b">Marinella Restelli</hi>. I</p>
    <p><hi rend="#b">conflitti di interesse</hi>che i partiti di opposizione denunciano in consiglio regionale restano inascoltati: a garantire per lui davanti a Maroni c’è sempre stato Silvio Berlusconi. Almeno fino a qualche mese fa, poi i rapporti si sono raffreddati e le uscite pubbliche di fianco all’ex Cavaliere azzerate: decisione caldeggiata dalla compagna dell’ex premier Francesca Pascale, dicono alcuni ‘retroscenisti’. La reazione alla notizia dell’arresto è piuttosto fredda:</p>
    <p><ref target="http://tv.ilfattoquotidiano.it/2015/10/13/lombardia-berlusconi-arresto-mantovani-e-persona-corretta-stupito-da-inchiesta/425834/">“Francamente conosciamo Mantovani come persona corretta</ref>e siamo in attesa di notizie”, ha commentato Berlusconi da Roma.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>