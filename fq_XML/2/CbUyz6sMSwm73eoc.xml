<doc sitename="Il Fatto Quotidiano" title="Elezioni, &quot;la linea dura contro i migranti vale fino al 30% dei voti&quot;. Ecco il motivo delle sparate di Berlusconi e della Lega - Il Fatto Quotidiano" author="F Q" date="2018-01-16" url="https://www.ilfattoquotidiano.it/2018/01/16/elezioni-la-linea-dura-contro-i-migranti-vale-fino-al-30-dei-voti-ecco-il-motivo-delle-sparate-di-berlusconi-e-della-lega/4095478/" hostname="ilfattoquotidiano.it" description="Il passo verso destra di Silvio Berlusconi con quel “mezzo milione di immigrati che devono delinquere per vivere” e il salto verso un linguaggio da Ku Klux Klan del leghista Attilio Fontana, pronto a rispolverare il concetto di “razza bianca”, trovano una spiegazione nelle analisi dei sondaggisti. Perché il tema dei migranti e il controllo …" categories="Elezioni Politiche 2018" tags="Attilio Fontana;Forza Italia;Lega;Silvio Berlusconi;Sondaggi;Sondaggi Elettorali" fingerprint="eea7ae438967f7bd">
  <main><head rend="h1">Elezioni, “la linea dura contro i migranti vale fino al 30% dei voti”. Ecco il motivo delle sparate di Berlusconi e della Lega</head><graphic src="https://st.ilfattoquotidiano.it/wp-content/uploads/2014/11/immigrati-675.jpg"/><p>Il passo verso destra di <hi rend="#b">Silvio Berlusconi</hi> con quel “mezzo milione di immigrati che devono delinquere per vivere” e il salto verso un linguaggio da <hi rend="#b">Ku Klux Klan</hi> del leghista <hi rend="#b">Attilio Fontana</hi>, <ref target="https://www.ilfattoquotidiano.it/2018/01/15/attilio-fontana-lega-razza-bianca-e-rischio-dobbiamo-ribellarci-dopo-berlusconi-destra-e-gara-di-xenofobia/4093643/">pronto a rispolverare il concetto di “razza bianca”</ref>, trovano una spiegazione nelle analisi dei sondaggisti. Perché il tema dei </p><p><hi rend="#b">migranti</hi>e il</p><p><hi rend="#b">controllo dei flussi</hi>hanno un peso preciso nelle urne: con probabilità maggiore al 90 per cento, spiega</p><p><hi rend="#b">Swg</hi>a</p><p><hi rend="#i">Il Messaggero</hi>, quasi un italiano su tre potrebbe votare un partito che si batte per sul tema del</p><p><hi rend="#b">“pensare prima agli italiani”</hi>.</p><p><ref target="https://www.ilfattoquotidiano.it/2018/01/14/migranti-berlusconi-oltre-salvini-in-italia-criminalita-di-476mila-immigrati-che-per-mangiare-devono-delinquere/4092505/">I numeri urlati dal leader di Forza Italia dalla poltrona di Barbara D’Urso</ref> e il discorso del candidato governatore lombardo a </p><p><hi rend="#b">Radio Padania</hi>sull’impossibilità di “accettare tutti gli immigrati che arrivano” hanno una spiegazione elettorale. E con Swg concordano anche altri istituti di analisi come</p><p><hi rend="#b">Ipr</hi>e</p><p><hi rend="#b">Tecné</hi>. Martellare sui migranti può permettere quindi la</p><p><hi rend="#b">fidelizzazione</hi>del 25-30 per cento dei voti. Più in generale, “è il secondo tema più sentito dagli italiani dopo quello del lavoro che tuttavia lo distanzia nettamente”, spiega al quotidiano romano</p><p><hi rend="#b">Enzo Risso</hi>, direttore di</p><p><hi rend="#i">Swg</hi>. Ed è un</p><p><hi rend="#b">“argomento trasversale”</hi>che fa presa soprattutto sulle</p><p><hi rend="#b">“fasce medio-basse”</hi>della popolazione. Il 48 per cento degli italiani, secondo l’istituto demoscopico, ritiene infatti “molto importante” che sia nell’agenda politica.</p><p>“Il contrasto all’immigrazione piace moltissimo agli italiani – conferma <hi rend="#b">Antonio Noto</hi> di <hi rend="#i">Ipr</hi> – È una molla più forte al Nord che al Sud e molto robusta nelle <hi rend="#b">periferie</hi> dei grandi centri urbani”. Noto si dice “certo” che sarà uno dei temi che “determinerà il risultato delle elezioni del 4 marzo”. Ecco come compare il “mezzo milione di immigrati delinquenti” di Berlusconi e l’invito alla <hi rend="#b">“ribellione”</hi> di Fontana per “continuare a esistere”. <ref target="https://www.ilfattoquotidiano.it/2017/07/07/migranti-renzi-segue-la-linea-salvini-basta-buonismo-non-possiamo-accogliere-tutti-aiutiamoli-a-casa-loro/3714508/">Ma pure “l’aiutiamoli a casa loro” che Matteo Renzi ha mutuato da Matteo Salvini</ref> e </p><p><ref target="https://www.ilfattoquotidiano.it/2018/01/14/m5s-di-maio-presto-diremo-dove-prendere-i-soldi-per-le-nostre-proposte-calo-nascite-non-si-risolve-favorendo-immigrazione/4091868/">il</ref>.</p><hi rend="#b">calo delle nascite</hi>“non risolvibile favorendo l’immigrazione” che<hi rend="#b">Luigi Di Maio</hi>ha pronunciato a<hi rend="#b">Ivrea</hi>la scorsa domenica<p>Un terzo degli italiani, secondo <hi rend="#i">Tecné</hi>, non avverte la <hi rend="#b">ripresa</hi> e allo stesso tempo vede restringersi il perimetro della <hi rend="#b">protezione sociale</hi>: “È evidente che questi segmenti di elettori, concentrati nelle periferie delle grandi città, non vedano di buon occhio il <hi rend="#b">flusso migratorio</hi> verso l’Italia – sintetizza il direttore dell’istituto, <hi rend="#b">Carlo Buttaroni</hi> – Le <hi rend="#b">parole d’ordine anti-immigrati</hi> sono rivolte quasi esclusivamente a loro”.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>