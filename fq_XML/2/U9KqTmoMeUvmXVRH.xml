<doc sitename="Il Fatto Quotidiano" title="Padoan: &quot;Flat tax di Berlusconi? Come fatine blu. L'ho spiegato ai colleghi europei preoccupati per le elezioni&quot; - Il Fatto Quotidiano" author="F Q" date="2018-01-23" url="https://www.ilfattoquotidiano.it/2018/01/23/padoan-flat-tax-di-berlusconi-come-fatine-blu-lho-spiegato-ai-colleghi-europei-preoccupati-per-le-elezioni/4110215/" hostname="ilfattoquotidiano.it" description="La flat tax di Silvio Berlusconi “fa parte delle proposte che chiamo bacchette magiche o fatine blu, perché sono miracolose, spesso divertenti da ascoltare”. Sono le parole del ministro dell’Economia Pier Carlo Padoan al termine dell’Ecofin, il vertice con i colleghi europei a Bruxelles. La stessa città dove solo 24 ore fa il leader di Forza Italia …" categories="Elezioni Politiche 2018" tags="Ecofin;Flat Tax;Pier Carlo Padoan;Silvio Berlusconi" fingerprint="e7b6243790658233">
  <main><head rend="h1">Padoan: “Flat tax di Berlusconi? Come fatine blu. L’ho spiegato ai colleghi europei preoccupati per le elezioni”</head><graphic src="https://st.ilfattoquotidiano.it/wp-content/uploads/2018/01/23/padoan-675.jpg"/><p>La <hi rend="#b">flat tax</hi> di <hi rend="#b">Silvio Berlusconi</hi> “fa parte delle proposte che chiamo bacchette magiche o <hi rend="#b">fatine blu</hi>, perché sono miracolose, spesso <hi rend="#b">divertenti</hi> da ascoltare”. Sono le parole del ministro dell’Economia <hi rend="#b">Pier Carlo Padoan</hi> al termine dell’<hi rend="#b">Ecofin</hi>, il vertice con i colleghi europei a <hi rend="#b">Bruxelles</hi>. La stessa città dove solo 24 ore fa il leader di <hi rend="#b">Forza Italia</hi><ref target="https://www.ilfattoquotidiano.it/premium/articoli/rieccolo-leuropa-riabilita-berlusconi-il-ppe-sta-con-lui/">aveva abbracciato i partner del Partito popolare europeo tranquillizzandoli sulla sua capacità di essere l’argine al populismo</ref> nelle prossime elezioni. Elezioni che i partner del Vecchio Continente vedono con </p><p><hi rend="#b">preoccupazione</hi>, secondo quanto sostenuto da Padoan. “Faccia di bronzo”, commenta</p><p><hi rend="#b">Renato Brunetta</hi>, che ora attende “una precisazione del presidente di turno dell’Ecofin”.</p><p>I colleghi europei “sono al corrente che è previsto uno scenario d’<hi rend="#b">incertezza</hi>” nelle elezioni italiane, “e siccome associano questo al fatto che in quattro anni di stabilità l’Italia ha fatto tanto, c’è preoccupazione che ci possa essere una <hi rend="#b">interruzione</hi> verso la stabilità e la crescita”, ha detto il ministro dell’Economia. Padoan ha spiegato che i colleghi gli hanno chiesto “un <hi rend="#b">punto di vista</hi> sulla campagna elettorale”. E lui avrebbe esposto la “classificazione” che in mente in merito alle varie proposte dei partiti: ci sono quelle “fatina blu, quelle che chiamo le <hi rend="#b">proposte terminator</hi>, cioè chiudiamo questa legge, e poi il tipo di proposte a cui faccio riferimento che sono la costruzione paziente delle misure”.</p><p>E tra le proposte “fatina blu” c’è, secondo Padoan, anche la flat tax di Berlusconi. Il leader di Fi ha sempre detto di ispirarsi <ref target="https://www.ilfattoquotidiano.it/2018/01/22/berlusconi-condannato-per-frode-fiscale-dopo-la-flat-tax-galera-per-chi-evade-aumenteremo-pene-come-in-usa/4107876/">ai casi di successo come la Russia di Vladimir Putin</ref> – senza magari citare </p><p><ref target="https://www.ilfattoquotidiano.it/2018/01/03/flat-tax-berlusconi-promette-laliquota-unica-ma-nessuno-sa-di-quanto-sara-brunetta-15-20-il-giornale-e-25/4071419/">altri esempi come</ref>– ma per il ministro il modello russo non è replicabile in italia. “Se c’è un’economia particolare tra quelle emergenti è quella russa, che è totalmente dipendente dal</p><hi rend="#b">Transnistria</hi>, Nagorno Karabakh o il Sud Sudan<p><hi rend="#b">prezzo del petrolio</hi>. L’evidenza statistica ci dice che le cose vanno bene quando il prezzo sale e male quando scende”, ha detto Padoan. “Ho la sensazione che questo meccanismo fiscale, non a caso ispirato a Putin, sia a sua volta dipendente dal prezzo del petrolio. Noi come è noto produciamo</p><p><hi rend="#b">un pochino di energia</hi>, ma non siamo Paese produttore di petrolio e quindi la vedrei difficile come campo di azione”, ha poi concluso.</p><p>“Il ministro dell’Economia e delle finanze fa <hi rend="#b">campagna elettorale</hi> anche in Europa, immerso in un incredibile <hi rend="#b">conflitto d’interessi</hi> – replica Brunetta – un comportamento assurdo, inaccettabile, insultante nei confronti del cittadini italiani”. “Padoan utilizza impropriamente una organizzazione internazionale, dandole voce, non si sa <hi rend="#b">a che titolo</hi>“, continua il <hi rend="#b">capogruppo</hi> di Forza Italia alla Camera. “E tutti stiano tranquilli, quello del centrodestra è un programma di crescita, stabilità e riduzione del debito pubblico. L’esatto contrario di quanto fatto da Padoan in questi anni”, conclude Brunetta.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>