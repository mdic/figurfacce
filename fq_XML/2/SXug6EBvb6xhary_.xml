<doc sitename="Il Fatto Quotidiano" title="Mediaset, il cda di Ei Towers indagato a Milano per l'offerta su Rai Way - Il Fatto Quotidiano" author="F Q" date="2015-05-05" url="http://www.ilfattoquotidiano.it/2015/05/05/mediaset-tutto-il-cda-di-ei-towers-indagato-milano-per-lofferta-su-rai-way/1652554/" hostname="ilfattoquotidiano.it" description="L’offerta di Mediaset per la società delle torri tv pubbliche, Rai Way, è finita nel mirino della Procura di Milano. Il procuratore aggiunto Francesco Greco, responsabile del dipartimento sui reati finanziari, e il pm Adriano Scudieri hanno infatti iscritto nel registro degli indagati per aggiotaggio informativo tutto il consiglio di amministrazione di Ei Towers, la controllata del Biscione …" categories="Lobby" tags="Guardia di Finanza;Mediaset;Rai;Rai Way;Silvio Berlusconi" fingerprint="e9a940a2e96f4021">
  <main>
    <head rend="h1">Mediaset, il cda di Ei Towers indagato a Milano per l’offerta su Rai Way</head>
    <graphic src="https://st.ilfattoquotidiano.it/wp-content/uploads/2015/02/mediaset-675.jpg"/>
    <p><ref target="http://www.ilfattoquotidiano.it/2015/02/25/raiway-berlusconi-eitowers-compra-torri-rai-offerta-122-miliardi/1453455/">L’offerta di Mediaset per la società delle torri tv pubbliche, Rai Way,</ref> è finita nel mirino della </p>
    <p><hi rend="#b">Procura di Milano</hi>. Il procuratore aggiunto</p>
    <p><hi rend="#b">Francesco Greco</hi>, responsabile del dipartimento sui reati finanziari, e il pm</p>
    <p><hi rend="#b">Adriano Scudieri</hi>hanno infatti iscritto nel registro degli indagati per</p>
    <p><hi rend="#b">aggiotaggio informativo</hi>tutto il consiglio di amministrazione di</p>
    <p><hi rend="#b">Ei Towers</hi>, la controllata del Biscione a cui fanno capo le reti di trasmissione del segnale televisivo che aveva lanciato l’operazione. Che, secondo i pm, potrebbe dunque aver veicolato una</p>
    <p><hi rend="#b">manipolazione del mercato</hi>e, in particolare, la diffusione di notizie false per alterare il valore di un titolo azionario reato penale denominato appunto aggiotaggio.</p>
    <p>La notizia è emersa martedì, quando il pm ha inviato il nucleo di Polizia valutaria della <hi rend="#b">Guardia di Finanza</hi> a prelevare documenti utili alle indagini nella sede di Lissone della società. Quest’ultima a fine febbraio aveva offerto 1,22 miliardi per acquistare il 100% della controllata della Rai, ponendo come condizione il raggiungimento di una soglia minima del 66,67% delle azioni nonostante il 51% della società fosse vincolato a restare nelle mani dello Stato. Una partita persa in partenza, quindi, tanto che l’operazione sarebbe stata spiegabile soltanto in caso di precedenti accordi tra le parti di cui però non è mai stata trovata evidenza. Una spiegazione alternativa, per altro in linea con l’ipotesi investigativa degli inquirenti milanesi, è che ci fosse l’interesse a far lievitare il valore delle azioni Rai Way che tra la data dell’offerta e la bocciatura definitiva hanno registrato un guadagno del 16% circa. O anche della stessa Ei Towers, che nello stesso periodo ha visto il suo valore di mercato crescere del 20% circa.<ref target="http://www.ilfattoquotidiano.it/2015/05/05/rai-way-mediaset-le-capriole-della-consob-di-vegas-dallinerzia-allesposto/1653814/"> Complice anche l’inerzia della vigilanza dei mercati</ref> e dei cda di Rai e Rai Way la cui risposta formale è arrivata quasi due mesi dopo l’offerta. </p>
    <p>Nel mezzo <ref target="http://www.ilfattoquotidiano.it/2015/03/31/rai-way-antitrust-boccia-lofferta-mediaset-annulla-concorrenza/1555328/">la bocciatura dell’operazione da parte dell’ Antitrust</ref></p>
    <p><ref target="http://www.ilfattoquotidiano.it/2015/03/31/rai-way-antitrust-boccia-lofferta-mediaset-annulla-concorrenza/1555328/">, che ha evidenziato il rischio che si creasse una posizione dominante</ref>incompatibile con un mercato concorrenziale. Soltanto a metà aprile, poi, il consiglio di amministrazione della tv pubblica ha formulato il</p>
    <p><hi rend="#b">rifiuto</hi>dell’offerta. Alla fine Ei Towers,</p>
    <p><ref target="http://www.ilfattoquotidiano.it/2015/04/10/rai-way-mediaset-arriva-punto-ci-accontentiamo-40-delle-torri-pubbliche/1579444/">che pure si era proposta anche come socio di minoranza</ref>della tv di Stato e oggi “ribadisce la piena correttezza dell’operato proprio e dei suoi amministratori”,</p>
    <p><ref target="http://www.ilfattoquotidiano.it/2015/04/17/rai-way-mediaset-ritira-comunicazione-allantitrust-verso-rinuncia-offerta/1601404/">ha congelato l’operazione</ref>.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>