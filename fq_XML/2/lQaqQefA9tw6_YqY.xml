<doc sitename="Il Fatto Quotidiano" title="Elezioni, Berlusconi: &quot;Migranti non sanno come vivere e compiono furti nelle case. Cambieremo legge sulla legittima difesa&quot; - Il Fatto Quotidiano" author="F Q" date="2018-02-06" url="https://www.ilfattoquotidiano.it/2018/02/06/elezioni-berlusconi-migranti-non-sanno-come-vivere-e-compiono-furti-nelle-case-cambieremo-legge-sulla-legittima-difesa/4141753/" hostname="ilfattoquotidiano.it" description="Silvio Berlusconi torna ad attaccare i migranti presenti in Italia. Per il leader di Forza Italia ce ne sono 600mila “che non sanno come vivere e compiono furti in appartamento“. La soluzione? “Secondo la sinistra la gente si può difendere solo di notte, per noi ci si può difendere sempre per cui cambieremo la legge sulla legittima difesa“. …" categories="Elezioni Politiche 2018" tags="Elezioni;Legittima difesa;Migranti;Silvio Berlusconi" fingerprint="bbec304571069109">
  <main><head rend="h1">Elezioni, Berlusconi: “Migranti non sanno come vivere e compiono furti nelle case. Cambieremo legge sulla legittima difesa”</head><graphic src="https://st.ilfattoquotidiano.it/wp-content/uploads/2018/02/06/Berlusconi-675.jpg"/><p><hi rend="#b">Silvio Berlusconi</hi> torna ad attaccare i migranti presenti in Italia. Per il leader di <hi rend="#b">Forza Italia</hi> ce ne sono <hi rend="#b">600mila</hi> “che non sanno come vivere e <hi rend="#b">compiono furti in appartamento</hi>“. La soluzione? “Secondo la sinistra la gente si può difendere solo di notte, per noi ci si può difendere sempre per cui cambieremo la legge sulla<hi rend="#b"> legittima difesa</hi>“.</p><p>Ospite di <hi rend="#i">Dalla vostra parte</hi> su <hi rend="#b">Rete4</hi>, l’ex presidente del Consiglio rilancia sul tema migranti e <hi rend="#b">sicurezza</hi> con una <hi rend="#b">proposta salviniana</hi> e fornisce nuovamente la cifra sbandierata <ref target="https://www.ilfattoquotidiano.it/2018/02/04/migranti-berlusconi-bomba-sociale-in-600-mila-non-hanno-diritto-di-restare/4136941/">in un’intervista al Tg5 lo scorso 4 febbraio, quando parlò di “bomba sociale”</ref>. Numeri diversi da quelli che l’ex Cavaliere aveva snocciolato non più tardi di 20 giorni fa: </p><p><ref target="https://www.ilfattoquotidiano.it/2018/01/14/migranti-berlusconi-oltre-salvini-in-italia-criminalita-di-476mila-immigrati-che-per-mangiare-devono-delinquere/4092505/">intervistato da</ref>. In quell’occasione il leader di Forza Italia lanciò un</p><hi rend="#b">Barbara D’Urso</hi>a<hi rend="#i">Domenica Live</hi>il<hi rend="#b">14 gennaio</hi>,<hi rend="#b">aveva parlato di “</hi><hi rend="#b">476mila</hi>immigrati che per mangiare devono delinquere”<p><hi rend="#b">allarme sicurezza</hi>, sorvolando sul fatto</p><p><ref target="https://www.ilfattoquotidiano.it/2018/01/17/berlusconi-le-bugie-su-furti-e-rapine-con-lui-al-governo-si-commettevano-piu-reati-24-milioni-nel-2016-nel-2011-erano-27/4096039/">che durante il suo ultimo governo, tra il 2008 e il 2011, in Italia</ref>.</p><hi rend="#b">si commettevano più reati</hi>di quanti ne siano stati commessi negli ultimi 5 anni<p>Adesso risponde anche alle accuse mosse da <hi rend="#b">Matteo Renzi</hi>, che aveva ricordato come fosse stato proprio il governo di <hi rend="#b">centrodestra</hi> a firmare l’<hi rend="#b">accordo di Dublino</hi>. “No, assolutamente. Non è a causa del trattato di Dublino che abbiamo tanti sbarchi ma a causa di <hi rend="#b">Triton</hi>. Quindi quello che dicono è privo di fondamento, come si fa a credere a questi due?”, ha detto riferendosi sia al segretario del Pd che a <hi rend="#b">Luigi Di Maio</hi>. Le affermazioni dei suoi avversari, secondo Berlusconi, “non valgono una risposta perché sono <hi rend="#b">lontane dalla realtà</hi>“. “Noi – aggiunge – avevamo fermato l’immigrazione tant’è vero che nel 2010 solo <hi rend="#b">4400 clandestini</hi> sono arrivati in Italia. I governi della sinistra non eletti dal popolo non hanno saputo risolvere il problema”.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>