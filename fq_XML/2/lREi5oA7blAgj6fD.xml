<doc sitename="Il Fatto Quotidiano" title="Elezioni, Berlusconi: &quot;Sarà Forza Italia a indicare il premier. Debito pubblico? Per abbatterlo serve piano di privatizzazioni&quot; - Il Fatto Quotidiano" author="F Q" date="2018-01-21" url="https://www.ilfattoquotidiano.it/2018/01/21/elezioni-berlusconi-sara-forza-italia-a-indicare-il-premier-debito-pubblico-per-abbatterlo-serve-piano-di-privatizzazioni/4105846/" hostname="ilfattoquotidiano.it" description="Nel centrodestra le carte le darà ancora Berlusconi. L’ex premier ne è convinto e non perde occasione per ribadirlo. Così ha fatto nell’intervista odierna al Corriere della Sera. Ottimismo e decisionismo gli ingredienti della ricetta dell’ex Cavaliere, che dà anche una notizia: sarà Forza Italia a indicare il premier. Il motivo? Perché prenderà più voti …" categories="Elezioni Politiche 2018" tags="Angela Merkel;Forza Italia;Matteo Renzi;Riforma Fornero;Silvio Berlusconi" fingerprint="bc9e546df86ae31d">
  <main><head rend="h1">Elezioni, Berlusconi: “Sarà Forza Italia a indicare il premier. Debito pubblico? Per abbatterlo serve piano di privatizzazioni”</head><graphic src="https://st.ilfattoquotidiano.it/wp-content/uploads/2018/01/11/Berlusconi-675.jpg"/><p>Nel centrodestra le carte le darà ancora <hi rend="#b">Berlusconi</hi>. L’ex premier ne è convinto e non perde <hi rend="#b">occasione</hi> per ribadirlo. Così ha fatto nell’intervista odierna al <hi rend="#b"> Corriere della Sera</hi>. Ottimismo e decisionismo gli ingredienti della ricetta dell’ex </p><p><hi rend="#b">Cavaliere</hi>, che dà anche una notizia: sarà</p><p><hi rend="#b">Forza Italia</hi>a indicare il premier. Il motivo? Perché prenderà più voti all’interno della</p><p><hi rend="#b">coalizione</hi>con</p><p><hi rend="#b">Lega</hi>e</p><p><hi rend="#b">Fratelli d’Italia</hi>. Nomi? Troppo presto per farne. “Non cado nella simpatica</p><p><hi rend="#b">provocazione</hi>– ha detto – se le dessi un</p><p><hi rend="#b">identikit</hi>si scatenerebbe la caccia al nome, con risultati più o meno fantasiosi, ma comunque fastidiosi per gli</p><p><hi rend="#b">interessati</hi>“. Tempi? “Lo rivelerò al momento opportuno, e sarà di assoluta</p><p><hi rend="#b">autorevolezza</hi>. D’altronde, in ogni caso, il garante del programma e degli impegni presi con gli</p><p><hi rend="#b">elettori</hi>sono e rimarrò io. Gli</p><p><hi rend="#b">elettori</hi>non voteranno al buio”. Berlusconi, tuttavia, non ha dubbi sul fatto che sarà</p><p><hi rend="#b">Forza Italia</hi>a prendere più voti e ad avere più seggi in</p><p><hi rend="#b">Parlamento</hi>. L’ex premier si dice “molto preoccupato per il futuro dell’Italia” specie se “il nostro Paese cadesse nella mani dei</p><p><hi rend="#b">ribellisti</hi>, dei pauperisti, dei</p><p><hi rend="#b">giustizialisti</hi>, questo sarebbe un problema drammatico per noi e per l’intera Europa”. Ai cui vertici non risparmia critiche: “Credo sarebbe bene che gli esponenti delle</p><p><hi rend="#b">istituzioni europee</hi>si astenessero dall’interferire nella</p><p><hi rend="#b">campagna</hi></p><p><hi rend="#b">elettorale</hi>: gli italiani sono un popolo saggio e maturo, che sa benissimo da solo come fare scelte responsabili, senza bisogno della tutela di Bruxelles”.</p><p><ref target="https://www.ilfattoquotidiano.it/2018/01/16/elezioni-commissario-ue-moscovici-fontana-sulla-razza-scandaloso-lui-insiste-di-razze-parla-anche-la-costituzione/4095414/">Chiaro il</ref></p><hi rend="#b">riferimento</hi>alle critiche di<hi rend="#b">Moscovici</hi>nei confronti di<hi rend="#b">Attilio Fontana</hi>, candidato di centrodestra alle regionali lombarde, e alle sue dichiarazioni sulla<hi rend="#b">razza</hi><hi rend="#b">bianca</hi>.<p>Berlusconi, poi, ha parlato anche di <hi rend="#b">programma</hi> elettorale, ripetendo come un mantra gli stessi punti già ripetuti in altre occasioni, primo fra tutto la <hi rend="#b">flat tax al 23%</hi>. Per quanto riguarda il debito pubblico italiano, invece, l’ex premier ha un’idea ben precisa: “L’esperienza insegna che <hi rend="#b">debito</hi><hi rend="#b">pubblico</hi> e pressione fiscale crescono insieme, come hanno dimostrato i governi di sinistra in questi ultimi anni”. La possibile <hi rend="#b">soluzione</hi>? “L’unico modo per abbatterlo è un grande piano di <hi rend="#b">privatizzazioni</hi>, per 5 punti percentuali circa – è l’idea dell’ex premier – che insieme alla ripresa della crescita e all’avanzo primario nei <hi rend="#b">conti</hi><hi rend="#b">pubblici</hi> determinato dall’aumento del gettito, porterebbe ad un rapporto debito/Pil vicino al 100% in cinque anni, con la relativa <hi rend="#b">riduzione</hi> della spesa per interessi”.</p><p>Il leader di <hi rend="#b">Forza Italia</hi>, del resto, assicura di avere “ben chiari i costi” delle <hi rend="#b">promesse</hi> fatte fino a ora e aggiunge: “Tagliare le tasse, a regime, non è un costo, anzi è un modo per incrementare il <hi rend="#b">gettito</hi> dello Stato”. E sul tetto del 3% nel <hi rend="#b">rapporto deficit/Pil</hi>, sottolinea che “è una regola forse stupida, ma noi la <hi rend="#b">rispetteremo</hi>“. Berlusconi parla anche della <hi rend="#b">legge Fornero</hi> che, dice, “affronta male un tema vero: l’aumento della <hi rend="#b">vita media</hi>, collegato al calo della natalità, rende necessario un aumento dell’età pensionistica per mantenere i conti in <hi rend="#b">equilibrio</hi>“. E aggiunge: “D’altronde il tema pensioni non si esaurisce con la <hi rend="#b">Fornero</hi>: l’aumento delle pensioni minime a 1000 euro per tutti, anche per le casalinghe, per noi è irrinunciabile”. Il leader di Forza Italia sottolinea di avere rapporti “eccellenti”, “vera considerazione” con il Presidente della Repubblica, <hi rend="#b">Sergio Mattarella</hi>. E ritiene che l’astensionismo e il M5s siano “due facce della stessa medaglia, sono espressioni della <hi rend="#b">condivisibile</hi><hi rend="#b">delusione</hi> e del legittimo disgusto per questa politica, e per questi politici, di molti elettori. Però sono due scelte che invece di risolvere i problemi li aggravano”.</p><p>Sulla possibile vittoria dei <hi rend="#b">grillini</hi> al <hi rend="#b">Sud</hi> è netto: “Noi vinceremo al Sud come al <hi rend="#b">Nord</hi>. Però una cosa è vera: in questi anni il Sud è stato abbandonato a sé stesso ed è inevitabile che il vento della protesta spiri particolarmente forte nelle regioni economicamente più deboli”. Berlusconi infine non crede che la debolezza della <hi rend="#b">Germania</hi>, dove <hi rend="#b">Angela Merkel</hi> non riesce ancora a formare un nuovo governo, possa aiutare un rilancio dell’Italia in <hi rend="#b">Europa</hi>: “L’Italia in questi ultimi anni è stata debolissima in Europa anche su temi decisivi come la gestione del dramma <hi rend="#b">dell’immigrazione</hi>. La via per recuperare autorevolezza però non passa dall’indebolimento degli altri, e comunque non sono affatto convinto che la signora Merkel alla fine uscirà davvero indebolita da quanto sta accadendo in <hi rend="#b">Germania.</hi> Il rilancio del nostro ruolo passa dalla nostra capacità di esprimere un <hi rend="#b">governo</hi> ser<hi rend="#b">i</hi>o, stabile, competente, espressione del consenso degli elettori, capace di far ripartire il nostro Paese”.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>