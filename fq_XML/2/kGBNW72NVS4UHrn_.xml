<doc sitename="Il Fatto Quotidiano" title="Santanchè vs Barbacetto sulla Casellati: &quot;Soffrite perché M5S ha votato una che è berlusconiana fino all'ultimo pelo della caviglia&quot; - Il Fatto Quotidiano" author="Gisella Ruccia" date="2018-03-28" url="https://www.ilfattoquotidiano.it/2018/03/28/santanche-vs-barbacetto-sulla-casellati-soffrite-perche-m5s-ha-votato-una-che-e-berlusconiana-fino-allultimo-pelo-della-caviglia/4258305/" hostname="ilfattoquotidiano.it" description="Botta e risposta pepato a L’Aria che Tira (La7) tra la senatrice di Fratelli d’Italia, Daniela Santanchè, e il giornalista de Il Fatto Quotidiano, Gianni Barbacetto. Santanchè esordisce: “Ho grande rispetto per il dolore dei giornalisti de Il Fatto Quotidiano. Però poi il dolore porta confusione”. “Per niente”, sorride Barbacetto. “State impazzendo all’idea che il M5S abbia …" categories="La7" tags="Daniela Santanchè;La7;Luigi di Maio;Maria Elisabetta Alberti Casellati;Movimento 5 Stelle;Polemica;Silvio Berlusconi" fingerprint="afef021e1bf65808">
  <main><p>Botta e risposta pepato a <ref target="http://www.la7.it/laria-che-tira"> L’Aria che Tira </ref>(La7) tra la senatrice di</p><p><hi rend="#b">Fratelli d’Italia, Daniela Santanchè,</hi>e il giornalista de</p><p><hi rend="#b">Il Fatto Quotidiano, Gianni Barbacetto</hi>. Santanchè esordisce: “Ho grande rispetto per il dolore dei giornalisti de Il Fatto Quotidiano. Però poi il dolore porta confusione”. “Per niente”, sorride Barbacetto. “State impazzendo all’idea che il</p><p><hi rend="#b">M5S</hi>abbia votato la</p><p><hi rend="#b">Casellati</hi>come presidente del Senato”. “Non so di che dolore si parli”, replica il giornalista. La parlamentare poi accusa la</p><p><hi rend="#b">sinistra</hi>: “L’ho sentita sempre riempirsi la bocca di</p><p><hi rend="#b">questioni femminili</hi>e intanto Fratelli d’Italia è l’unico partito che ha una donna come leader. Ieri</p><p><hi rend="#b">Forza Italia</hi>ha votato due capigruppo e presidente del Senato donne. E il vicepresidente della Camera sarà una donna”. Barbacetto osserva: “E’ curioso che qualcuno ci dipinga allegri per i risultati elettorali e Daniela Santanchè dica oggi che noi siamo addolorati”. E Santanchè ribadisce: “A voi fa impazzire il fatto che</p><p><hi rend="#b">Di Maio</hi>abbia votato per la Casellati, berlusconiana fino all’ultimo pelo della caviglia. Vuole dirmi che per lei non è bastato un kg di Biochetasi per digerire? Non ce la fa a digerirla”. “Siamo</p><p><hi rend="#b">dispiaciuti per le istituzioni</hi>, mica addolorati” – risponde Barbacetto – “Il profilo della Casellati dimostra, peraltro, che non basta essere donne per essere migliori degli uomini”. “Lei è brava e intelligente. Io conosco tanti uomini cretini. Le posso fare un elenco di cretini maschi”, insorge Santanchè. “Anche io” – ribatte il giornalista – “E conosco anche molte donne cretine. Lei prima ha detto che</p><p><hi rend="#b">Berlusconi</hi>con le donne arriva sempre primo. E’ vero due volte. Non solo ci sono queste tre nomine che ha citato, ma</p><p><ref target="https://www.ilfattoquotidiano.it/2018/03/26/ruby-ter-gup-milano-rinvia-giudizio-silvio-berlusconi-e-quattro-olgettine-processo-al-via-il-9-maggio/4252068/">Berlusconi ha avuto un ennesimo rinvio a giudizio proprio per questioni di donne, nell’ambito del</ref>Ha pagato delle testimoni perché raccontassero che quelle di</p><hi rend="#b">caso Ruby</hi>.<p><hi rend="#b">Arcore</hi>fossero cene eleganti e non quel puttanaio che noi tutti conosciamo. La</p><p><hi rend="#b">Casellati</hi>era una di quelle secondo cui</p><p><hi rend="#b">Ruby fosse nipote di Mubarak</hi>“. E aggiunge: “Se il</p><p><hi rend="#b">Pd</hi>avesse proposto come nomi per la presidenza del Senato</p><p><hi rend="#b">Bonino o Zanda</hi>, probabilmente a quest’ora non avremmo la Casellati in quel ruolo”. “Voi volete che il M5S faccia l’accordo col Pd” – ribadisce Santanchè – “Se ne faccia una ragione: la Casellati è presidente del Senato”. “Me la faccio” – replica Barbacetto – “Anzi sono più contento, perché così abbiamo più cose da scrivere”</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>