<doc sitename="Il Fatto Quotidiano" title="Milan, il crac della holding di Li è solo l'ultima tappa verso il passaggio al fondo Elliott: per i tifosi è una buona notizia - Il Fatto Quotidiano" author="Lorenzo Vendemiale" date="2018-03-21" url="https://www.ilfattoquotidiano.it/2018/03/21/milan-il-crac-della-holding-di-li-e-solo-lultimo-passo-verso-il-passaggio-al-fondo-elliott-per-tifosi-e-una-buona-notizia/4242088/" hostname="ilfattoquotidiano.it" description="Il Diavolo nelle mani di Elliott. La chiacchierata cessione del Milan da parte di Silvio Berlusconi sembra indirizzarsi verso il finale che più o meno tutti avevano immaginato: Yonghong Li rischia di non essere un proprietario credibile, il suo patrimonio era inconsistente come dimostra il fallimento della sua holding. E a raccogliere la società rossonera sarà …" categories="Calcio" tags="Milan;Pechino;Serie A;Silvio Berlusconi;Yonghong Li" fingerprint="e9c715aba5d98c0c">
  <main><head rend="h1">Milan, il crac della holding di Li è solo l’ultima tappa verso il passaggio al fondo Elliott: per i tifosi è una buona notizia</head><graphic src="https://st.ilfattoquotidiano.it/wp-content/uploads/2017/04/milan-cinese-675.jpg"/><p>Il <hi rend="#b">Diavolo </hi>nelle mani di <hi rend="#b">Elliott</hi>. La chiacchierata cessione del Milan da parte di <hi rend="#b">Silvio Berlusconi</hi> sembra indirizzarsi verso il <hi rend="#b">finale</hi> che più o meno tutti avevano immaginato: <hi rend="#b">Yonghong Li</hi> rischia di non essere un <hi rend="#b">proprietario credibile</hi>, il suo patrimonio era inconsistente come dimostra il fallimento della sua <hi rend="#b">holding</hi>. E a raccogliere la società rossonera sarà il fondo che si era fatto garante dell’<hi rend="#b">operazione</hi>, attraverso un prestito milionario che con il senno di poi assomiglia sempre più ad una <hi rend="#b">scommessa</hi> ben riuscita. L’ultimo colpo alla credibilità del nuovo patron rossonero viene dalla Cina: come riportato dal <hi rend="#b"> Corriere della Sera</hi>, la </p><p><hi rend="#b">Shenzen Jie Ande</hi>è fallita. Si tratta della stessa holding attraverso cui Li deteneva l’11,39% di</p><p><hi rend="#b">Zhuhai Zhongfu</hi>, una delle proprietà dichiarate come credenziali,</p><p><ref target="https://www.ilfattoquotidiano.it/2018/02/19/milan-yonghong-li-inseguito-dalle-banche-nei-guai-prima-di-comprare-il-club-ma-per-advisor-e-lega-era-tutto-ok/4170332/">e che un’inchiesta di</ref>. Intanto la procedura per</p><hi rend="#b">Milena</hi><hi rend="#b">Gabanelli</hi>lo scorso febbraio aveva rivelato essere insolvente già al momento dell’acquisto del<hi rend="#b">Milan</hi><p><hi rend="#b">bancarotta</hi>ha fatto il suo corso, e il tribunale di</p><p><hi rend="#b">Shenzen</hi>ha dichiarato ufficialmente il</p><p><hi rend="#b">fallimento</hi>, nominando come commissario uno studio legale di</p><p><hi rend="#b">Pechino</hi>(che magari servirà a guardare meglio anche nei conti della società, e capirci qualcosa di più sull’effettivo giro di affari di</p><p><hi rend="#b">Li</hi>).</p><p>Per il momento la <hi rend="#b">sentenza</hi> non ha effetti diretti sul <hi rend="#b">club rossonero</hi> (visto che la holding era solo una <hi rend="#b">garanzia</hi>, in alcun modo collegata alla società), ma è chiaro che rischia di essere una botta non da poco per la <hi rend="#b">credibilità</hi> di Li e di tutta la sua <hi rend="#b">gestione</hi>. A maggior ragione con l’avvicinarsi di alcune scadenze cruciali per i <hi rend="#b">rossoneri</hi>: c’è il <hi rend="#b">bilancio</hi> al 30 giugno da chiudere (oltre al debito con <hi rend="#b">Elliott</hi> che andrà ovviamente rifinanziato). La settimana prossima, ad esempio, il <hi rend="#b">consiglio di amministrazione</hi> delibererà un aumento di capitale di circa 35 milioni di euro, necessari a gestire il club nei prossimi mesi. E come scrive <hi rend="#b"> La Repubblica</hi>, a versare i soldi potrebbe essere ancora una volta Elliott. Ennesima dimostrazione che la </p><p><hi rend="#b">vicenda</hi>potrà avere un’unica conclusione: il transito della società dal</p><p><hi rend="#b">magnate</hi>(o presunto tale)</p><p><hi rend="#b">cinese</hi>al fondo d’investimento. Dopo questo nuovo prestito, il</p><p><hi rend="#b">debito</hi>sforerà la cifra di 400 milioni di euro e diventerà sempre più</p><p><hi rend="#b">difficile</hi>da onorare (ammesso che Li avesse mai avuto intenzione di farlo). Visto che a</p><p><hi rend="#b">garanzia</hi>sono state poste proprio le azioni del</p><p><hi rend="#b">Milan</hi>, il passaggio di mano pare quasi</p><p><hi rend="#b">scontato</hi>. È solo questione di tempo.</p><p>La presenza di Elliott dietro le quinte <hi rend="#b">dell’operazione</hi>, che da molti era stata tratteggiata come una <hi rend="#b">minaccia</hi>, è però probabilmente anche la migliore garanzia per il futuro del club. Perché i fondi di questo <hi rend="#b">calibro</hi> sono abituati a fare soldi, non a rimettercene. Il prestito iniziale di <hi rend="#b">300 milioni di euro</hi> è da intendersi come un investimento, che permetterà a Elliott di entrare in possesso del <hi rend="#b">Milan</hi> per una cifra tutto sommato contenuta. E lo stesso vale per i soldi dell’eventuale aumento di <hi rend="#b">capitale</hi>: è interesse che il <hi rend="#b">Milan</hi> mantenga i conti in ordine e non perda di valore. Dopodiché è altrettanto facile immaginare che l’obiettivo vero di Elliott non sia quello di <hi rend="#b">diventare</hi><hi rend="#b">proprietario</hi> del club, ma solo di rivenderlo a una somma più alta. Una piccola <hi rend="#b">speculazione</hi>, simile per intenderci a quella realizzata con l’Inter da <hi rend="#b">Erick Thohir</hi>, che ha fatto fruttare al massimo il suo ruolo di traghettatore dall’era <hi rend="#b">Moratti</hi> a quella <hi rend="#b">Suning</hi>. I tifosi rossoneri, dunque, possono stare <hi rend="#b">tranquilli</hi>: comunque si risolvano i guai finanziari di Li, il <hi rend="#b">Milan</hi> non fallirà. Ma se le cose andranno male dovrà presto trovarsi un nuovo <hi rend="#b">proprietario</hi>. Ci penserà <hi rend="#b">Elliott</hi>.</p><p><hi rend="#b">Twitter: @lVendemiale</hi></p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>