<doc sitename="Il Fatto Quotidiano" title="Berlusconi, Ascani (Pd) vs Gelmini (Fi): &quot;Avete votato che Ruby era nipote di Mubarak&quot;. &quot;Smettila, stai banalizzando&quot; - Il Fatto Quotidiano" author="Gisella Ruccia" date="2017-11-23" url="https://www.ilfattoquotidiano.it/2017/11/23/berlusconi-ascani-pd-vs-gelmini-fi-avete-votato-che-ruby-era-nipote-di-mubarak-smettila-stai-banalizzando/3997020/" hostname="ilfattoquotidiano.it" description="Polemica rovente a L’Aria che Tira (La7) tra la deputata di Forza Italia, Mariastella Gelmini, e la parlamentare del Pd, Anna Ascani, sulla figura di Silvio Berlusconi. La miccia è accesa da Bruno Vespa il quale osserva: “Berlusconi aveva l’Italia in mano. Ma è uno sciagurato, perché poi è andato a casa di Noemi Letizia, …" categories="La7" tags="Anna Ascani;Antonio Padellaro;Bruno Vespa;Forza Italia;La7;Mariastella Gelmini;Noemi Letizia;PD;Polemica;Silvio Berlusconi" fingerprint="3fbfd1257809c009">
  <main>
    <p>Polemica rovente a<hi rend="#b"> L’Aria che Tira </hi>(La7) tra la deputata di</p>
    <p><hi rend="#b">Forza Italia, Mariastella Gelmini</hi>, e la parlamentare del P</p>
    <p><hi rend="#b">d, Anna Ascani,</hi>sulla figura di</p>
    <p><hi rend="#b">Silvio Berlusconi</hi>. La miccia è accesa da</p>
    <p><hi rend="#b">Bruno Vespa</hi>il quale osserva: “Berlusconi aveva l’Italia in mano.</p>
    <p><hi rend="#b">Ma è uno sciagurato, perché poi è andato a casa di Noemi Letizia</hi>, perdendo così il navigatore per delirio di onnipotenza e sottovalutando il peso che le ragazze avrebbero avuto sulla sua vita privata”. Gelmini dissente: “Siamo alla vigilia di un pronunciamento della</p>
    <p><hi rend="#b">Corte di Strasburgo</hi>sull’espulsione di Berlusconi dal Parlamento. La vicenda delle ragazze, come le chiami tu,</p>
    <p><hi rend="#b">è stato un attacco al presidente</hi>. Ci sarà stata qualche leggerezza, per carità, ma non è solo quello. La verità è che c’è stato un</p>
    <p><hi rend="#b">accanimento giudiziario fortissimo</hi>nei confronti del presidente Berlusconi”. Insorge Ascani: “</p>
    <p><hi rend="#b">Avete fatto votare dal Parlamento che Ruby era nipote di Mubarak. Ma scherziamo?</hi>Tu cosa hai votato quel giorno?”. “</p>
    <p><hi rend="#b">Ma smettila!</hi>” – ribatte l’ex ministro dell’Istruzione – “Mi dispiace che tu, che hai quel leader, non abbia il senso delle situazioni”. “No, io ho il senso della storia di questo Paese”, replica la deputata Pd. “</p>
    <p><hi rend="#b">Tu invece banalizzi</hi>” – ribadisce Gelmini – “La storia di questo Paese è una storia di accanimento e di uso politico della giustizia E purtroppo è capitato a Berlusconi”. “Voi avete votato in Parlamento una follia”, controbatte Ascani. Interviene Vespa, che fa un distinguo tra la vicenda politica e giudiziaria di Berlusconi e quella relativa alle sue ‘ragazze’. “</p>
    <p><hi rend="#b">Tu c’eri a quelle cene, Bruno?</hi>“, chiede la deputata di Fi. “</p>
    <p><hi rend="#b">Non era stato invitato</hi>“, commenta ironicamente il presidente de</p>
    <p><hi rend="#b">Il Fatto Quotidiano, Antonio Padellaro</hi>. “Maristella, ti prego” – risponde Vespa – “Abbiamo due visioni diverse io e Berlusconi e gliel’ho anche detto. Resta il fatto che</p>
    <p><hi rend="#b">nessuna persona al mondo è stata seguita e intercettata per mesi e mesi come lui.</hi>Ugualmente tutte le persone, ragazze o non ragazze, che Berlusconi riceveva: chiunque si avvicinasse alla villa di Arcore veniva pedinato, fotografato, intercettato. Questo francamente non è degno di un Paese civile, al di là delle leggerezze di Berlusconi”</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>