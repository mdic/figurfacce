<doc sitename="Il Fatto Quotidiano" title="La Confessione, Alessandro Sallusti: “Berlusconi in ginocchio al telefono con un politico, così decise di scendere in campo&quot; - Il Fatto Quotidiano" author="F Q" date="2018-05-11" url="https://www.ilfattoquotidiano.it/2018/05/11/la-confessione-alessandro-sallusti-berlusconi-in-ginocchio-al-telefono-con-un-politico-cosi-decise-di-scendere-in-campo/4348486/" hostname="ilfattoquotidiano.it" description="“Oggi è l’ultima volta che mi vedete inginocchiato davanti alla politica. D’ora in poi la faremo noi”. Alessandro Sallusti, direttore de Il Giornale, ospite di Peter Gomez a ‘La Confessione’ (venerdì 11 maggio alle 23 su Nove), rivela un aneddoto legato alla decisione di Silvio Berlusconi di ‘scendere in campo’ con un suo partito, Forza …" categories="TVLoft" tags="Alessandro Sallusti;Ennio Doris;Fedele Confalonieri;La Confessione;Peter Gomez;Silvio Berlusconi;TvLoft" fingerprint="3ef827c0148f239">
  <main><p>“Oggi è l’ultima volta che mi vedete inginocchiato davanti alla politica. D’ora in poi la faremo noi”. <hi rend="#b">Alessandro Sallusti</hi>, direttore de Il Giornale, ospite di Peter Gomez a<hi rend="#b"> ‘La Confessione’</hi> (venerdì 11 maggio alle 23 su Nove), rivela un aneddoto legato alla decisione di </p><p><hi rend="#b">Silvio Berlusconi</hi>di ‘scendere in campo’ con un suo partito,</p><p><hi rend="#b">Forza Italia</hi>. Lo spunto è una dichiarazione del Presidente di Mediaset,</p><p><hi rend="#b">Fedele Confalonieri</hi>: “Confalonieri ha dichiarato: ‘Se Berlusconi non fosse sceso in politica, oggi saremmo sotto</p><p><hi rend="#b">un ponte o in galera</hi>’. E’ vera questa descrizione?”, chiede il conduttore. Sallusti ha la sua idea: “Berlusconi andava fermato perché stava diventando</p><p><hi rend="#b">pericoloso</hi>. Doris mi ha raccontato un aneddoto”. “</p><p><hi rend="#b">Ennio Doris</hi>è il capo di</p><p><hi rend="#b">Mediolanum</hi>”, specifica Gomez. “Uno dei collaboratori più vicini a Berlusconi, da sempre”, aggiunge Sallusti. Il direttore di Via Negri descrive nei particolari la scena che cambiò il destino dell’Italia: “Siamo nei</p><p><hi rend="#b">primi anni ’90</hi>, riunione ad Arcore: difficoltà del gruppo, che pure cresceva, ma era molto indebitato e aveva problemi; squilla il telefono vicino al tavolo”. Sallusti si sofferma sull’ex Cavaliere: “Berlusconi, un po’ indispettito perché aveva dato disposizioni di non essere disturbato, va a rispondere e dice: ‘Sì, sì, sì presidente, va bene presidente’. Chiude la cornetta, si mette letteralmente</p><p><hi rend="#b">in ginocchio</hi>e torna al tavolo in ginocchio”. Il racconto del giornalista si chiude col colpo di scena: “In ginocchio, Berlusconi guarda i convocati e dice: ‘Signori, questa</p><p><hi rend="#b">è l’ultima volta</hi>che mi vedrete in ginocchio di fronte alla politica.</p><p><hi rend="#b">Adesso faremo noi la politica</hi>’”.</p><p>Dopo i buoni risultati d’ascolto, la seconda stagione del programma torna sul canale Nove il venerdì, alle 23, subito dopo <hi rend="#i">Fratelli di Crozza</hi>, lo show satirico di <hi rend="#b">Maurizio Crozza</hi>. Tutte le puntate della prima stagione (Emilio <hi rend="#b">Fede</hi>, Alex<hi rend="#b"> Schwazer</hi>, Lele<hi rend="#b"> Mora</hi>, Vittoria <hi rend="#b">Schisano</hi>, Vittorio <hi rend="#b">Sgarbi</hi>, Alba <hi rend="#b">Parietti</hi>, Antonio <hi rend="#b">Di Pietro</hi>, Erri <hi rend="#b">De Luca</hi>, <hi rend="#b">Malena</hi>, Giacobbe <hi rend="#b">Fragomeni</hi>, Vanna <hi rend="#b">Marchi</hi>, Vittorio <hi rend="#b">Cecchi Gori</hi>) e le prime nove della seconda stagione (<ref target="https://www.ilfattoquotidiano.it/2018/02/15/la-confessione-torna-su-nove-il-16-febbraio-con-unintervista-a-marco-baldini-il-gioco-dazzardo-mi-ha-rovinato/4159148/">Marco</ref><ref target="https://www.ilfattoquotidiano.it/2018/02/15/la-confessione-torna-su-nove-il-16-febbraio-con-unintervista-a-marco-baldini-il-gioco-dazzardo-mi-ha-rovinato/4159148/"> Baldini</ref>, <ref target="https://www.ilfattoquotidiano.it/2018/02/22/la-confessione-ospite-su-nove-anna-mazzamauro-non-e-stato-brignano-a-picchiarmi-sul-set-di-poveri-ma-ricchi/4180399/">Anna </ref><ref target="https://www.ilfattoquotidiano.it/2018/02/22/la-confessione-ospite-su-nove-anna-mazzamauro-non-e-stato-brignano-a-picchiarmi-sul-set-di-poveri-ma-ricchi/4180399/">Mazzamauro</ref>,<ref target="https://www.ilfattoquotidiano.it/2018/03/02/la-confessione-eleonora-giorgi-su-nove-vi-racconto-le-notti-a-base-di-droga-a-casa-del-pittore-mario-schifano/4190842/">Eleonora </ref><ref target="https://www.ilfattoquotidiano.it/2018/03/02/la-confessione-eleonora-giorgi-su-nove-vi-racconto-le-notti-a-base-di-droga-a-casa-del-pittore-mario-schifano/4190842/">Giorgi</ref>,<ref target="https://www.ilfattoquotidiano.it/2018/03/23/la-confessione-rocco-siffredi-i-suicidi-delle-pornoattrici-colpa-dei-social-il-porno-le-accoglie-poi-le-lascia-sole/4246981/?pl_id=66818&amp;pl_type=category">Rocco Siffredi,</ref></p><hi rend="#b"/><p><ref target="https://www.ilfattoquotidiano.it/2018/03/30/la-confessione-ospite-matteo-cambi-avevo-un-impero-dopo-il-carcere-anche-briatore-mi-ha-lasciato-solo/4259797/">Matteo</ref></p><ref target="https://www.ilfattoquotidiano.it/2018/03/30/la-confessione-ospite-matteo-cambi-avevo-un-impero-dopo-il-carcere-anche-briatore-mi-ha-lasciato-solo/4259797/">Cambi,</ref><p><ref target="https://www.ilfattoquotidiano.it/2018/04/05/la-confessione-serena-grandi-il-mio-coinvolgimento-con-la-droga-serviva-un-nome-importante-poi-mi-hanno-risarcita/4272931/">Serena</ref></p><ref target="https://www.ilfattoquotidiano.it/2018/04/05/la-confessione-serena-grandi-il-mio-coinvolgimento-con-la-droga-serviva-un-nome-importante-poi-mi-hanno-risarcita/4272931/">Grandi,</ref><p><hi rend="#b">,</hi></p><ref target="https://www.ilfattoquotidiano.it/2018/04/12/la-confessione-fausto-bertinotti-ospite-di-peter-gomez-io-e-i-salotti-chic-della-finanza-dovevo-essere-piu-avveduto/4288377/">Fausto Bertinotti</ref>,<ref target="https://www.ilfattoquotidiano.it/2018/04/19/la-confessione-platinette-ospite-di-peter-gomez-corona-e-diabolico-e-dominava-su-mora-sono-stata-lunica-a-difendere-lele/4303191/">Platinette</ref><p><ref target="https://www.ilfattoquotidiano.it/2018/04/27/la-confessione-giampiero-mughini-andreotti-e-la-mafia-chiunque-stia-a-palermo-deve-tener-conto-di-questa-gang/4320501/">e</ref></p><hi rend="#b">Mughini</hi><p><ref target="https://www.ilfattoquotidiano.it/2018/05/04/la-confessione-sandra-milo-il-mio-ex-marito-mi-ha-rotto-naso-orecchie-e-mascella-ma-non-lho-voluto-denunciare/4333415/">) sono disponibili in abbonamento sul sito e sulla applicazione di</ref></p><hi rend="#b">Sandra Milo</hi><p><hi rend="#b">.</hi></p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>