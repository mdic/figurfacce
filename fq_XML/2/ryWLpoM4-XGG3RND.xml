<doc sitename="Il Fatto Quotidiano" title="Razzi e l’appello a Veronica Lario: “Non sprema Silvio come un limone. Bunga bunga? Ma dove lo faceva? Non è mai esistito” - Il Fatto Quotidiano" author="Gisella Ruccia" date="2018-02-23" url="https://www.ilfattoquotidiano.it/2018/02/23/razzi-e-lappello-a-veronica-lario-non-sprema-silvio-come-un-limone-bunga-bunga-ma-dove-lo-faceva-non-e-mai-esistito/4183210/" hostname="ilfattoquotidiano.it" description="“Dico a Silvio di non ascoltare Veronica Lario. Acqua passata non macina più mulino. E’ lei che fa i capricci, ha voluto lei la separazione. Berlusconi è sempre stato innamorato di lei”. Così, ai microfoni di Ecg Regione (Radio Cusano Campus), si pronuncia Antonio Razzi, senatore uscente e non ricandidato di Forza Italia, sul ricorso …" categories="Politica" tags="Antonio Razzi;Bunga Bunga;Forza Italia;Luigi di Maio;Matteo Renzi;Silvio Berlusconi;Veronica Lario" fingerprint="e9a3833a284fec10">
  <main>
    <p>“Dico a Silvio di non ascoltare<hi rend="#b"> Veronica Lario</hi>. Acqua passata non macina più mulino. E’ lei che fa i capricci, ha voluto lei la separazione. <hi rend="#b">Berlusconi</hi> è sempre stato innamorato di lei”. Così, ai microfoni di <hi rend="#b">Ecg Regione</hi> (Radio Cusano Campus), si pronuncia <hi rend="#b">Antonio Razzi</hi>, senatore uscente e non ricandidato di <hi rend="#b">Forza Italia</hi>, sul ricorso di Veronica Lario contro la sentenza della Corte d’Appello di Milano, che aveva annullato il suo assegno di mantenimento e l’aveva obbligata a restituire a Berlusconi una somma di <hi rend="#b">45 milioni di euro</hi>. “Veronica Lario si tranquillizzi un po’ e si metta il cuore in pace” – continua – “Ormai se Silvio se n’è andato, se n’è andato. Lei non deve stare sempre a rompere le scatole al presidente Berlusconi, che ha i suoi impegni per gli italiani e non può dedicarsi a cose passate”. E aggiunge: “<hi rend="#b">Bunga bunga</hi>? Ma non è vero niente. Io sono stato ad Arcore, ho incontrato pure la figlia<hi rend="#b"> Marina</hi> che mi ha fatto vedere la casa. Ma com’è possibile? Ma dove lo fa il bunga bunga? Sono favole. Veronica ci ha creduto e ha sicuramente sbagliato, perché lei deve credere a quel che vede con gli occhi suoi. Queste, in realtà, sono tutte scuse per andare via. E allora è meglio che diceva che non provava più niente e che aveva deciso di lasciare Silvio”. Razzi continua: “E’ una vergogna avere tutti quei soldi quando c’è gente costretta a vivere con <hi rend="#b">300-400 euro al mese.</hi> E a Veronica quei soldi non bastano. Ma quanto consuma al giorno? Io non lo so. Molte volte ho 100 euro in tasca e e li conservo per vari giorni, perché non li consumo. E questa c’ha tutti questi milioni. Ma come fa? Dove li mette? A chi li dà? Veronica non può stare sempre a spremere il limone”. Ultima sciabolata a <hi rend="#b">Renzi</hi> e a <hi rend="#b">Di Maio</hi>: “Mi hanno citato tutti e due. Con loro vorrei fare un confronto. Si devono sciacquare la bocca prima di parlare con me e prima di nominare Antonio Razzi. Magari fossero sinceri e onesti come me”</p>
    <p>Gentile lettore, la pubblicazione dei commenti è sospesa dalle 20 alle 9, i commenti per ogni articolo saranno chiusi dopo 72 ore, il massimo di caratteri consentito per ogni messaggio è di 1.500 e ogni utente può postare al massimo <hi rend="#b">150 commenti alla settimana</hi>. Abbiamo deciso di impostare questi limiti per migliorare la qualità del dibattito. È necessario attenersi <ref target="http://www.ilfattoquotidiano.it/termini-e-condizioni-dutilizzo/"> Termini e Condizioni di utilizzo del sito (in particolare punti 3 e 5)</ref>: evitare gli insulti, le accuse senza fondamento e mantenersi in tema con la discussione. I commenti saranno pubblicati dopo essere stati letti e approvati, ad eccezione di quelli pubblicati dagli utenti in white list (vedere il punto 3 della nostra policy). Infine non è consentito accedere al servizio tramite account multipli. Vi preghiamo di segnalare eventuali problemi tecnici al nostro </p>
    <p><ref target="mailto:tech+comments@ilfattoquotidiano.it">supporto tecnico</ref>La Redazione</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>