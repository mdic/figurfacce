<doc sitename="Il Fatto Quotidiano" title="Milan - Napoli 2-0: Menez e Bonaventura castigano un Napoli preoccupante - Il Fatto Quotidiano" author="Andrea Tundo" date="2014-12-14" url="http://www.ilfattoquotidiano.it/2014/12/14/milan-napoli-2-0-menez-bonaventura-castigano-napoli-preoccupante/1274386/" hostname="ilfattoquotidiano.it" description="Questa volta l’ascesa è prepotente. Il Milan si rialza e sbuca nello specchietto retrovisore delle terze. La vittoria sul Napoli mette la Champions a portata di mano, appena due punti. La combinazione perfetta si è innescata con il pareggio tra Juventus e Sampdoria per proseguire con il blitz della Roma a Genova. Ma la triangolazione …" categories="Calcio" tags="Milan;Napoli;Serie A;Silvio Berlusconi" fingerprint="2ec5593848bf2a20">
  <main><head rend="h1">Milan – Napoli 2-0: Menez e Bonaventura castigano un Napoli preoccupante</head><graphic src="https://st.ilfattoquotidiano.it/wp-content/uploads/2014/12/menez-bonaventura-675.jpg"/><p>Questa volta l’ascesa è prepotente. Il <hi rend="#b">Milan</hi> si rialza e sbuca nello specchietto retrovisore delle terze. La vittoria sul <hi rend="#b">Napoli</hi> mette la <hi rend="#b">Champions</hi> a portata di mano, appena due punti. La combinazione perfetta si è innescata con <ref target="http://www.ilfattoquotidiano.it/2014/12/14/juventus-sampdoria-1-1-i-bianconeri-frenano-roma-puo-accorciare/1273282/">il pareggio tra Juventus e Sampdoria</ref> per proseguire con il</p><p><ref target="http://www.ilfattoquotidiano.it/2014/12/14/serie-risultati-classifica-15a-giornata-stop-juve-roma-punto-dalla-vetta/1273747/">blitz della</ref>. Ma la triangolazione perfetta è stata chiusa dagli stessi rossoneri grazie a una prestazione solida davanti agli azzurri senza</p><hi rend="#b">Roma</hi>a<hi rend="#b">Genova</hi><p><hi rend="#b">Hamsik</hi>né anima che chiudono a San Siro la striscia di 11 risultati utili consecutivi, aperta il 28 settembre contro il</p><p><hi rend="#b">Sassuolo</hi>. Benitez manca il volo solitario a quota 27 punti che avrebbe fatto scivolare il</p><p><hi rend="#b">Milan</hi>a -6 dalla zona Champions e allungato il filotto negativo una sola vittoria nelle ultime otto partite. Invece i</p><p><hi rend="#b">rossoneri</hi>affiancano i partenopei e con la prestazione offerta sgasano nelle orecchie di chi è davanti.</p><p>Buona parte di tutto ciò è riconducibile a un nome, <hi rend="#b">Riccardo Montolivo</hi>. Il ritorno pieno del centrocampista azzurro mette ordine alle idee del suo allenatore innescando reazioni a catena. Libera <hi rend="#b">De Jong</hi> e <hi rend="#b">Poli</hi> da compiti di costruzione e permette a <hi rend="#b">Bonaventura</hi> di agire da esterno d’attacco, ruolo più congeniale alle caratteristiche dell’ex atalantino. Non è un caso che l’ottavo gol stagionale di <hi rend="#b">Menez</hi> nasca e cresca dai loro piedi prima del movimento di lusso del francese, che spiazza <hi rend="#b">Albiol</hi> e trova l’angolo lontano. È ancora l’alba della partita e Montolivo si ripete su punizione pescando il taglio di <hi rend="#b">Rami</hi>, impreciso dell’incrociare di sinistro. Va ancora al piccolo trotto ma se i compagni dettano il passaggio, lui trova sempre i giri giusti per recapitare l’invito. A metà del primo tempo l’ennesimo lancio geometrico mette Bonaventura in condizione di liquidare <hi rend="#b">Koulibaly</hi> – a totale disagio di fronte ai piccoli rossoneri – e raddoppiare, ma il tiro non curva a dovere. L’appuntamento è solo rimandato. Perché alla prima occasione dopo l’intervallo Bonaventura giustifica l’esclusione di <hi rend="#b">El Shaarawy</hi> con una perfetta incornata su cross di <hi rend="#b">Armero</hi> mettendo in ghiaccio una partita che, nonostante altri quaranta minuti davanti, sembra indirizzata definitivamente.</p><p>Troppo povero il <hi rend="#b">Napoli</hi>, non tanto nel possesso quanto nel riuscire a creare situazioni pericolose. Anche perché la difesa ‘piano B’ del <hi rend="#b">Milan</hi> si conferma ancora una volta più stabile di quella composta dagli uomini che in teoria dovrebbero guidarla. <hi rend="#b">Alex</hi>, <hi rend="#b">De Sciglio</hi> e <hi rend="#b">Abate</hi> si rivedranno nel 2015, intanto lo scongelato <hi rend="#b">Mexes</hi> è preciso, Rami sembra a suo agio accanto al francese prima di andare ko e <hi rend="#b">Bonera</hi> non viene mai infastidito da <hi rend="#b">Mertens</hi> in quello che in teoria rischiava d’essere l’incrocio più pericoloso. Invece i quattro scelti da <hi rend="#b">Inzaghi</hi> per la terza volta consecutiva fanno buona guardia e per la seconda partite nelle ultime tre proteggono a dovere <hi rend="#b">Diego Lopez</hi>. Quando non ci riescono il portiere spagnolo fa da sé rispondendo prima a <hi rend="#b">David Lopez</hi> e poi a <hi rend="#b">Callejon</hi>. E quando è Mexes a metterlo in crisi deviando in maniera beffarda un tiro-cross di <hi rend="#b">Higuain</hi> si affida alla buona sorte, che soffia il pallone al di là del palo come a metà del secondo tempo su un colpo sporco di Armero. Resta il brivido più consistente di tutta la partita nonostante Benitez aggiunga l’escluso eccellente <hi rend="#b">Hamsik</hi> e <hi rend="#b">Zapata</hi> nell’ultima mezz’ora.</p><p>Mentre <hi rend="#b">Rafael</hi> vede sibilare più volte la palla dalle sue parti anche dopo il raddoppio. Montolivo sfiora il sigillo su invito di <hi rend="#b">Honda</hi>, Menez si inventa una gimkana tra le maglie azzurre ma il suo tiro è deviato in angolo. Il Napoli non è mai capace di insinuare un dubbio né aggredisce con foga nel finale, lasciando che la partita scivoli via senza aver mai provato a riprenderla in mano nonostante la storia di questo campionato ha già insegnato che proprio gli <hi rend="#b">azzurri</hi> sono <hi rend="#b">specialisti</hi> in rimonte. Ma l’unica emozione della mezz’ora finale la regalano i 35mila di <hi rend="#b">San Siro</hi> quando lasciano piovere applausi all’uscita dal campo di Montolivo, l’ago della bilancia che Inzaghi cercava. Il Milan sta trovando un suo equilibrio e potrebbe rompere quello che regna nella corsa al terzo posto. La trasferta a <hi rend="#b">Roma</hi> di sabato prossimo dirà di più.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>