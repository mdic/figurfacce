<doc sitename="Il Fatto Quotidiano" title="M5s, Toninelli: &quot;Di Battista su Salvini-Dudù? La parola in sé si poteva evitare, ma cerchiamo di capire il contesto generale&quot; - Il Fatto Quotidiano" author="Gisella Ruccia" date="2018-04-19" url="https://www.ilfattoquotidiano.it/2018/04/19/m5s-toninelli-di-battista-su-salvini-dudu-la-parola-in-se-si-poteva-evitare-ma-cerchiamo-di-capire-il-contesto-generale/4302661/" hostname="ilfattoquotidiano.it" description="“Io ho profondo rispetto per le istituzioni e uno dei luoghi sacri è il Quirinale. Abbiamo visto quella scena con Salvini che leggeva un testo condiviso con il centrodestra e dietro Berlusconi che mimava e gesticolava, prendendo in giro se stesso, Salvini e lo stesso Quirinale”. Esordisce così, ai microfoni di Radio 102.5, il capogruppo …" categories="Politica" tags="Alessandro Di Battista;Danilo Toninelli;Matteo Salvini;Movimento 5 Stelle;PD;Reddito Cittadinanza;Reddito di Inclusione;Silvio Berlusconi" fingerprint="abae0c5cc8ea6221">
  <main>
    <p>“Io ho profondo rispetto per le istituzioni e uno dei luoghi sacri è il <hi rend="#b">Quirinale</hi>. Abbiamo visto quella scena con <hi rend="#b">Salvini</hi> che leggeva un testo condiviso con il centrodestra e dietro <hi rend="#b">Berlusconi </hi>che mimava e gesticolava, prendendo in giro se stesso, Salvini e lo stesso Quirinale”. Esordisce così, ai microfoni di<hi rend="#b"> Radio 102.5</hi>, il capogruppo <hi rend="#b">M5s</hi> alla Camera, <hi rend="#b">Danilo Toninelli</hi>, rispondendo a una domanda di <hi rend="#b">Pierluigi Diaco</hi> sulla opportunità del paragone fatto dall’ex parlamentare pentastellato <hi rend="#b">Alessandro Di Battista</hi> tra il leader della <hi rend="#b">Lega</hi> e il cane di Berlusconi, <hi rend="#b">Dudù</hi>. Il politico sottolinea il tono forte e ironico del col compagno di movimento, ma Diaco ribatte: “Beh, mica tanto ironico, perché paragonare un leader politico a un cane non è proprio gentile”. “Se prendiamo la parola in sé dico che poteva evitarla” – risponde Toninelli – “ma va preso in considerazione il contesto generale del luogo e di quel momento. Cerchiamo di capire anche questo. Poi Alessandro ha sempre utilizzato un linguaggio forte, perché è importante comunicare con tutti. Non tutti hanno metri identici di ricezione”. Toninelli poi ribadisce il no del <hi rend="#b">M5s</hi> a <hi rend="#b">Silvio Berlusconi</hi>: “Fosse per noi staremmo già scrivendo il <hi rend="#b">contratto di governo</hi> con la <hi rend="#b">Lega</hi>. Domani l’ipotesi di un governo di centrodestra sarà finita definitivamente e Salvini dovrà decidere se restare aggrappato alla restaurazione o se scrivere un contratto di governo con noi. Purtroppo Salvini continua a restare con quel centrodestra che è un’ammucchiata. Noi non staremo mai con Berlusconi”. Riguardo ai dem, spiega: “Stiamo continuando a parlare con il Pd, abbiamo convergenza su alcuni temi e continuiamo a proporre di sederci al tavolo per scrivere un contratto di governo. Due giorni fa <hi rend="#b">Martina</hi> ha parlato di temi e noi vediamo che ci sono temi comuni. Ma non fanno un passo in avanti e spero che lo facciano anche su sollecitazione del presidente della Repubblica. Uno dei punti più importanti è quello della lotta alla <hi rend="#b">povertà</hi>, noi proponiamo il <hi rend="#b">reddito di cittadinanza</hi>, il Pd ha il <hi rend="#b">reddito di inclusione</hi>: proviamo a trovare un punto d’incontro. I veti che il Pd ci sta ponendo penso che, via via, diventeranno qualcosa di diverso” . E chiosa: “Non vogliamo tornare alle urne, perché 11 milioni di persone ci hanno dato fiducia per realizzare il nostro programma con <hi rend="#b">Di Maio</hi> come premier. Vogliamo cercare di sfruttare tutte le possibilità per rispettare le scelte fatte dagli italiani”</p>
    <p>Gentile lettore, la pubblicazione dei commenti è sospesa dalle 20 alle 9, i commenti per ogni articolo saranno chiusi dopo 72 ore, il massimo di caratteri consentito per ogni messaggio è di 1.500 e ogni utente può postare al massimo <hi rend="#b">150 commenti alla settimana</hi>. Abbiamo deciso di impostare questi limiti per migliorare la qualità del dibattito. È necessario attenersi <ref target="http://www.ilfattoquotidiano.it/termini-e-condizioni-dutilizzo/"> Termini e Condizioni di utilizzo del sito (in particolare punti 3 e 5)</ref>: evitare gli insulti, le accuse senza fondamento e mantenersi in tema con la discussione. I commenti saranno pubblicati dopo essere stati letti e approvati, ad eccezione di quelli pubblicati dagli utenti in white list (vedere il punto 3 della nostra policy). Infine non è consentito accedere al servizio tramite account multipli. Vi preghiamo di segnalare eventuali problemi tecnici al nostro </p>
    <p><ref target="mailto:tech+comments@ilfattoquotidiano.it">supporto tecnico</ref>La Redazione</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>