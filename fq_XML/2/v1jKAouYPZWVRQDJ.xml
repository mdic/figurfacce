<doc sitename="Il Fatto Quotidiano" title="Napolitano: &quot;Berlusconi? Non lo querelo per pietà: ha ossessioni patologiche&quot; - Il Fatto Quotidiano" author="F Q" date="2015-10-14" url="http://www.ilfattoquotidiano.it/2015/10/14/napolitano-berlusconi-non-lo-querelo-per-pieta-ha-ossessioni-patologiche/2126537/" hostname="ilfattoquotidiano.it" description="“Non lo querelo solo perché mi fa pietà una persona che soffre di ossessioni patologiche“. A scrivere è stato l’ex presidente della Repubblica. L’oggetto del giudizio è un ex presidente del Consiglio. Il ring è l’Aula di Palazzo Madama, nella quale uno è senatore a vita come presidente emerito e l’altro non può più entrare perché …" categories="Politica" tags="Domenico Scilipoti;Giorgio Napolitano;Mario Monti;Silvio Berlusconi" fingerprint="fa7b02e7fcd854d">
  <main>
    <head rend="h1">Napolitano: “Berlusconi? Non lo querelo per pietà: ha ossessioni patologiche”</head>
    <graphic src="https://st.ilfattoquotidiano.it/wp-content/uploads/2015/10/lettera-napolitano-berlusconi-675.jpg"/>
    <p>“<hi rend="#b">Non lo querelo</hi> solo perché mi fa pietà una persona che soffre di <hi rend="#b">ossessioni patologiche</hi>“. A scrivere è stato l’ex presidente della Repubblica. L’oggetto del giudizio è un ex presidente del <ref target="http://st.ilfattoquotidiano.it/wp-content/uploads/2015/10/lettera-napolitano-berlusconi-3.jpg"/> Consiglio. Il ring è l’Aula di Palazzo Madama, nella quale uno è senatore a vita come presidente emerito e l’altro non può più entrare perché dichiarato decaduto e “espulso”. <graphic src="http://st.ilfattoquotidiano.it/wp-content/uploads/2015/10/lettera-napolitano-berlusconi-3-300x199.jpg" alt="lettera napolitano berlusconi 3"/></p>
    <p><ref target="http://www.ilfattoquotidiano.it/2015/10/13/riforma-senato-ok-alla-legge-aventino-delle-opposizioni-calderoli-e-la-carta-di-gelli-parla-napolitano-m5s-e-fi-escono/2123135/">Nel giorno che ha visto la seconda approvazione al Senato della riforma istituzionale</ref>,</p>
    <p><hi rend="#b">Giorgio Napolitano</hi>non è stato protagonista solo durante il dibattito finale, tra una chiacchierata con</p>
    <p><hi rend="#b">Denis Verdini</hi>, un appello per modificare la</p>
    <p><hi rend="#b">legge elettorale</hi>già approvata da mesi e un lungo applauso dei senatori del Pd. Ma evidentemente ha preso anche la scena dietro al sipario, ingaggiando un duello quasi violento con quello che è stato presidente del Consiglio per tre dei 9 anni in cui è stato capo dello Stato,</p>
    <p><hi rend="#b">Silvio Berlusconi</hi>. Oggetto del contendere: le</p>
    <p><hi rend="#b">dimissioni</hi>del leader di Forza Italia da presidente del Consiglio nel</p>
    <p><hi rend="#b">novembre 2011</hi>.</p>
    <p>Un <hi rend="#b">“golpe”</hi> secondo i berlusconiani, che da tempo hanno dimenticato come – ricorda peraltro <hi rend="#b">Fabrizio </hi>, ora Ncd, allora capogruppo Pdl alla Camera – Berlusconi dopo il presunto colpo di Stato abbia appoggiato in Parlamento la nascita del governo Monti e poi chiesto quasi in ginocchio allo stesso Napolitano di mettersi a disposizione per un secondo mandato da presidente della Repubblica.</p>
    <graphic src="http://st.ilfattoquotidiano.it/wp-content/uploads/2015/10/lettera-napolitano-berlusconi-300x205.jpg" alt="lettera napolitano berlusconi"/>
    <p>Tutto comincia quando escono retroscena delle agenzie di stampa sulla riunione di Berlusconi con i senatori di Forza Italia poco prima del voto sulle riforme. A un certo punto la discussione arriva su come comportarsi quando prenderà la parola Napolitano. C’è chi come <hi rend="#b">Augusto Minzolini</hi> ha proposto di uscire dall’Aula: e così è stato. Altri preferivano proteste più plateali e l’unico che ci ha creduto è stato<hi rend="#b"> Domenico Scilipoti</hi> che, quando Napolitano stava per prendere la parola dal suo banco del <hi rend="#b">gruppo per le Autonomie</hi>, si è presentato con un foglio con scritto “2011”. E Berlusconi si è infervorato: “Ora basta, Napolitano non dovrebbe proprio parlare, non farei parlare chi ha compiuto un golpe…”.<graphic src="http://st.ilfattoquotidiano.it/wp-content/uploads/2015/10/lettera-napolitano-berlusconi-2-300x199.jpg" alt="lettera napolitano berlusconi 2"/></p>
    <p><ref target="http://st.ilfattoquotidiano.it/wp-content/uploads/2015/10/lettera-napolitano-berlusconi-4.jpg"/>Napolitano legge il retroscena, prende carta e penna e affida la lettera al capogruppo di Forza Italia al Senato <graphic src="http://st.ilfattoquotidiano.it/wp-content/uploads/2015/10/lettera-napolitano-berlusconi-4-300x194.jpg" alt="lettera napolitano berlusconi 4"/></p>
    <p><hi rend="#b">Paolo Romani</hi>. “Ho letto dispacci di agenzia dalla vostra assemblea. Ho letto attribuite a Berlusconi parole ignobili, che dovrebbero indurmi a querelarlo, se non volessi evitare di affidare alla magistratura giudizi storico-politici; se non mi trattenesse dal farlo un sentimento di pietà verso una persona vittima ormai delle proprie, patologiche, ossessioni”. E, racconta</p>
    <p><hi rend="#i">Repubblica</hi>, a</p>
    <p><hi rend="#b">Pier Ferdinando Casini</hi>, dice: “Lui si ricorda solo il 2011, ma dimentica il 2010 quando diedi 45 giorni al suo governo per affrontare un voto di fiducia”. Quello in cui i</p>
    <p><hi rend="#b">Responsabili</hi>salvarono il terzo governo Berlusconi da morte certa.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>