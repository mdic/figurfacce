<doc sitename="Il Fatto Quotidiano" title="Elezioni, Travaglio: “M5s? Almeno non ruba. Su questione morale si è dimostrato diverso da altri partiti” - Il Fatto Quotidiano" author="Gisella Ruccia" date="2018-01-17" url="https://www.ilfattoquotidiano.it/2018/01/17/elezioni-travaglio-m5s-almeno-non-ruba-su-questione-morale-si-e-dimostrato-diverso-da-altri-partiti/4097774/" hostname="ilfattoquotidiano.it" description="“M5s? Ha fatto molti errori e ha incontrato tante difficoltà nel governo delle città. Ma il loro punto di forza, che nessuno è riuscito ancora a scalfire, è che non rubano. E penso che la gente sappia distinguere tra un avviso di garanzia per una disgrazia e un avviso di garanzia per una ruberia”. Così …" categories="Elezioni Politiche 2018" tags="Forza Italia;La7;Marco Travaglio;Matteo Renzi;Movimento 5 Stelle;PD;Silvio Berlusconi" fingerprint="e99ed64dd1b3b18f">
  <main>
    <p>“<hi rend="#b">M5s? Ha fatto molti errori</hi> e ha incontrato tante difficoltà nel governo delle città. Ma il loro punto di forza, che nessuno è riuscito ancora a scalfire, è che <hi rend="#b">non rubano</hi>. E penso che la gente sappia distinguere tra un avviso di garanzia per una <hi rend="#b">disgrazia</hi> e un avviso di garanzia per una <hi rend="#b">ruberia</hi>”. Così a <ref target="http://www.la7.it/dimartedi"> Dimartedì</ref> (La7) il direttore de</p>
    <p><hi rend="#b">Il Fatto Quotidiano, Marco Travaglio</hi>, si pronuncia sul</p>
    <p><hi rend="#b">M5S</hi>, anche in riferimento</p>
    <p><ref target="https://www.ilfattoquotidiano.it/2018/01/15/alluvione-livorno-il-sindaco-nogarin-indagato-per-omicidio-colposo-plurimo/4094818/">alle indagini a carico del sindaco di Livorno,</ref>. E aggiunge: “Quando il M5S si comporterà come gli altri, anche dal punto di vista del rubare e del mettersi in tasca i soldi dei cittadini o del favorire gli amici degli amici, allora si potrà dire che i 5 Stelle sono come gli altri. E perderanno quel consenso che oggi hanno. A oggi ce l’hanno proprio perché almeno sul punto della</p>
    <hi rend="#b">Filippo Nogarin</hi>
    <p><hi rend="#b">questione morale</hi>si sono dimostrati diversi dagli altri. Poi un conto è governare in una città indebitata, un conto è governare il Paese”. Travaglio commenta anche la campagna elettorale di</p>
    <p><hi rend="#b">Berlusconi</hi>: “</p>
    <p><hi rend="#b">E’ speculare a quello che sta facendo Renzi.</hi>Ha detto che i suoi avversari sono i 5 Stelle, esattamente come Renzi. Evidentemente c’è qualcosa che non ci dicono, se il polo di centrodestra e il polo di centrosinistra individuano come avversario il M5S e non rispettivamente il centrosinistra e il centrodestra. Forse Renzi e Berlusconi pensano di essere molto simili, se non già alleati</p>
    <p><hi rend="#i">in pectore</hi>in vista del dopo-elezioni”. E aggiunge: “M5S si propone di ribaltare il sistema, anzi secondo me si è messo un po’ il doppiopetto ultimamente, quindi lo vuole fare un po’ troppo poco rispetto alle aspettative di una parte dell’elettorato. Su certi punti sono confusi, su altri sono ambigui, su altri sono chiari. Hanno</p>
    <p><hi rend="#b">una grossa fortuna</hi>rispetto al centrodestra e al centrosinistra:</p>
    <p><hi rend="#b">negli ultimi 25 anni di disastro non hanno mai governato l’Italia</hi>, per cui nella gente c’è la speranza che possano essere un po’ meglio e un po’ meno peggio di chi l’ha finora governata”</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>