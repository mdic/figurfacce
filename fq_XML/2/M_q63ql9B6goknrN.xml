<doc sitename="Il Fatto Quotidiano" title="Mediaset, Berlusconi cancella gli impegni a Roma e resta ad Arcore per studiare contromosse alla scalata di Vivendi - Il Fatto Quotidiano" author="F Q" date="2016-12-14" url="http://www.ilfattoquotidiano.it/2016/12/14/mediaset-berlusconi-cancella-gli-impegni-a-roma-e-resta-ad-arcore-per-studiare-contromosse-alla-scalata-di-vivendi/3259247/" hostname="ilfattoquotidiano.it" description="Rinviata la presentazione dell’ultimo libro di Bruno Vespa, C’eravamo tanto amati, così come tutti gli altri impegni romani. Silvio Berlusconi resta ad Arcore, impegnato con i figli e i vertici aziendali a mettere a punto la strategia di difesa di Mediaset, oggetto della scalata del gruppo francese Vivendi di Vincent Bollorè. Che martedì ha annunciato …" categories="Cronaca" tags="Consob;Mediaset;Silvio Berlusconi;Vincent Bollorè;Vivendi" fingerprint="eeee830e004e8435">
  <main><head rend="h1">Mediaset, Berlusconi cancella gli impegni a Roma e resta ad Arcore per studiare contromosse alla scalata di Vivendi</head><graphic src="https://st.ilfattoquotidiano.it/wp-content/uploads/2016/09/berlusconi-675.jpg"/><p>Rinviata la presentazione dell’ultimo <hi rend="#b">libro di Bruno Vespa</hi>, <hi rend="#i">C’eravamo tanto amati</hi>, così come tutti gli altri impegni romani. <hi rend="#b">Silvio Berlusconi</hi> resta ad Arcore, impegnato con i figli e i vertici aziendali<ref target="http://www.ilfattoquotidiano.it/2016/12/13/mediaset-il-monito-di-gentiloni-agli-assedianti-francesi-non-siamo-aperti-a-scorribande/3257168/"> a mettere a punto la strategia di difesa di Mediaset</ref>, oggetto della </p><p><ref target="http://www.ilfattoquotidiano.it/2016/12/12/mediaset-bollore-scala-cologno-monzese-con-la-stessa-societa-controlla-telecom-italia/3254526/">scalata del gruppo francese</ref>. Che martedì ha annunciato di essere salita al 12,32% di Cologno Monzese. In serata, secondo fonti parlamentari, si è tenuto un vertice a Villa San Martino tra lo stesso Berlusconi, la figlia</p><hi rend="#b">Vivendi</hi>di<hi rend="#b">Vincent Bollorè</hi><p><hi rend="#b">Marina</hi>(presidente di Fininvest), e i vertici di Mediaset tra cui l’amministratore delegato</p><p><hi rend="#b">Pier Silvio</hi>Berlusconi.</p><p>La holding della famiglia Berlusconi ha annunciato subito dopo di aver <hi rend="#b">arrotondato</hi>, tra acquisti e diritti di acquisto per oggi, la propria quota nel Biscione salendo al 38,266% del capitale, il 39,775% senza considerare le azioni proprie. Oggi sono attese altre contromosse, dopo che Fininvest ha <hi rend="#b">denunciato </hi>la società dei media presieduta da Bollorè alla procura di Milano e alla <hi rend="#b">Consob</hi> per <hi rend="#b">manipolazione</hi> di mercato.</p><p>“Berlusconi-Bolloré, infuria la guerra”, titola l’inserto economico di <hi rend="#i">Le Figaro</hi> raccontando la sfida italo-francese per il controllo di Mediaset e la denuncia di Fininvest.<lb/> “Quale sarà il seguito di questa vicenda? – si chiede il quotidiano – Da Vivendi non filtra nulla, ma sul piano finanziario il gruppo di media è molto chiaro: ha proseguito il suo shopping di azioni Mediaset”. <hi rend="#i">Les Echos</hi> titola “Silvio e i suoi fratelli” e osserva che <ref target="http://www.ilfattoquotidiano.it/2016/12/12/telecom-e-mediaset-la-mossa-di-bollore-che-sa-di-scacco-al-re-molto-difficile-da-parare/3254729/">“Vivendi sceglie il momento migliore“, quello del passaggio di consegne tra il governo Renzi e quello di Gentiloni, “per lanciare l’offensiva su Mediaset”: </ref></p><p><ref target="http://www.ilfattoquotidiano.it/2016/04/08/mediaset-premium-alla-francese-vivendi-e-scambio-azionario-del-35-tra-bollore-e-biscione-che-cosi-entra-in-telecom/2620651/">“l’alleanza ‘B to B’ (Bolloré to Berlusconi) firmata ad aprile scorso fra Vivendi e Mediaset</ref>si è trasformata a luglio in ‘B to C’ (Bolloré to Conflict) per il dissidio delle due parti sulle prospettive della filiale di tv a pagamento. Per l’uomo d’affari bretone, il ‘B to C’ è diventato ‘Buy The Cheap'”.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>