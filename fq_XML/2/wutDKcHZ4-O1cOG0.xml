<doc sitename="Il Fatto Quotidiano" title="M5s, Lezzi: &quot;Salvini sta perdendo una grande occasione andando con Berlusconi. Pd? Dialoghi con noi sui temi&quot; - Il Fatto Quotidiano" author="Gisella Ruccia" date="2018-04-10" url="https://www.ilfattoquotidiano.it/2018/04/10/m5s-lezzi-salvini-sta-perdendo-una-grande-occasione-andando-con-berlusconi-pd-dialoghi-con-noi-sui-temi/4284057/" hostname="ilfattoquotidiano.it" description="“Salvini? Sta perdendo una grande occasione. Se davvero vuole il cambiamento, non può ottenerlo insieme con Berlusconi“. Così a Ecg Regione (Radio Cusano Campus) la senatrice del M5s, Barbara Lezzi, si pronuncia sulla liason Lega-Forza Italia e spiega: “Berlusconi ha governato negli ultimi anni e ci ha lasciato un’eredità pesantissima, dalla legge Fornero all’ultimo aumento …" categories="Politica" tags="Barbara Lezzi;Forza Italia;Lega;Luigi di Maio;Matteo Renzi;Matteo Salvini;Maurizio Martina;Movimento 5 Stelle;PD;Sergio Mattarella;Silvio Berlusconi" fingerprint="aba7de4ec3564125">
  <main>
    <p>“<hi rend="#b">Salvini</hi>? Sta perdendo una grande occasione. Se davvero vuole il cambiamento, non può ottenerlo insieme con <hi rend="#b">Berlusconi</hi>“. Così a <hi rend="#b">Ecg Regione</hi> (Radio Cusano Campus) la senatrice del <hi rend="#b">M5s, Barbara Lezzi</hi>, si pronuncia sulla liason <hi rend="#b">Lega-Forza Italia</hi> e spiega: “Berlusconi ha governato negli ultimi anni e ci ha lasciato un’eredità pesantissima, dalla <hi rend="#b">legge Fornero</hi> all’ultimo aumento dell’<hi rend="#b">Iva</hi>. Non voglio mettermi al posto di <hi rend="#b">Mattarella</hi>, ma il governo che verrà fuori dall’ultima consultazione elettorale non può che avere come premier <hi rend="#b">Luigi Di Maio</hi>“. Circa l’offerta di dialogo da parte del M5s al <hi rend="#b">Pd</hi>, Lezzi puntualizza il supporto degli elettori pentastellati: “Parlando con gli attivisti locali di riferimento o con le persone che incontro per strada, tutti si fidano del contratto che vogliamo proporre. Sono certi che rispetteremo gli impegni che abbiamo preso in campagna elettorale”. E circa l’abbandono del timone dem da parte di <hi rend="#b">Matteo Renzi</hi>, osserva: “Non so se il Pd sia <hi rend="#i">derenzizzato</hi>, è un aspetto che mi interessa molto poco. A me importa che il Pd possa scongelare la propria presa di posizione, anzi il proprio capriccio, perché di fatto non porta avanti argomentazioni plausibili, se non quella relativa alla nostra opposizione seria e rigorosa negli ultimi anni. Era ovvio che dovessimo fare opposizione” – continua – “e il Pd era il primo obiettivo perché era al governo, non potevamo fare opposizione contro il resto dell’opposizione. Chi ha votato Pd voleva che portassero avanti qualcosa. Se <hi rend="#b">Martina</hi> vuole parlare di temi, non capisco perché si siano chiusi e non vogliano discutere con noi”</p>
    <p>Gentile lettore, la pubblicazione dei commenti è sospesa dalle 20 alle 9, i commenti per ogni articolo saranno chiusi dopo 72 ore, il massimo di caratteri consentito per ogni messaggio è di 1.500 e ogni utente può postare al massimo <hi rend="#b">150 commenti alla settimana</hi>. Abbiamo deciso di impostare questi limiti per migliorare la qualità del dibattito. È necessario attenersi <ref target="http://www.ilfattoquotidiano.it/termini-e-condizioni-dutilizzo/"> Termini e Condizioni di utilizzo del sito (in particolare punti 3 e 5)</ref>: evitare gli insulti, le accuse senza fondamento e mantenersi in tema con la discussione. I commenti saranno pubblicati dopo essere stati letti e approvati, ad eccezione di quelli pubblicati dagli utenti in white list (vedere il punto 3 della nostra policy). Infine non è consentito accedere al servizio tramite account multipli. Vi preghiamo di segnalare eventuali problemi tecnici al nostro </p>
    <p><ref target="mailto:tech+comments@ilfattoquotidiano.it">supporto tecnico</ref>La Redazione</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>