<doc sitename="Il Fatto Quotidiano" title="Mediolanum, Bankitalia mette alle strette Berlusconi: &quot;Entro 30 giorni ceda il 20%&quot; - Il Fatto Quotidiano" author="F Q" date="2015-11-06" url="http://www.ilfattoquotidiano.it/2015/11/06/mediolanum-bankitalia-mette-alle-strette-berlusconi-entro-30-giorni-ceda-il-20/2197174/" hostname="ilfattoquotidiano.it" description="Fuori in trenta giorni. La Banca d’Italia ha imposto a Fininvest di ridimensionare la sua partecipazione in Mediolanum del 20% entro il 6 dicembre, senza aspettare il pronunciamento del Consiglio di Stato a cui la holding di famiglia dell’ex premier Silvio Berlusconi ha fatto ricorso. La richiesta di mollare la presa sulla banca presieduta da Ennio Doris vendendo la …" categories="Numeri &amp; News" tags="Ennio Doris;Fininvest;Frode Fiscale;Mediolanum;Silvio Berlusconi" fingerprint="b28f306cf04de717">
  <main>
    <head rend="h1">Mediolanum, Bankitalia mette alle strette Berlusconi: “Entro 30 giorni ceda il 20%”</head>
    <graphic src="https://st.ilfattoquotidiano.it/wp-content/uploads/2015/11/silvio-berlusconi-675.jpg"/>
    <p>Fuori in trenta giorni. La Banca d’Italia ha imposto a <hi rend="#b">Fininvest</hi> di ridimensionare la sua partecipazione in <hi rend="#b">Mediolanum</hi> del 20% entro il 6 dicembre, senza aspettare il pronunciamento del<hi rend="#b"> Consiglio di Stato</hi> a cui la holding di famiglia dell’ex premier <hi rend="#b">Silvio Berlusconi</hi> ha fatto ricorso. La <ref target="http://www.ilfattoquotidiano.it/2014/10/10/mediolanum-diventa-banca-e-il-condannato-berlusconi-deve-vendere-la-sua-parte/1150336/">richiesta di mollare la presa sulla banca presieduta da Ennio Doris vendendo la quota eccedente il 9,9% risale all’ottobre 2014</ref> ed è legata alla </p>
    <p><ref target="http://www.ilfattoquotidiano.it/2013/08/01/sentenza-mediaset-berlusconi-condannato-a-4-anni-annullata-linterdizione/673844/">condanna di Berlusconi per</ref>nel processo sui diritti</p>
    <hi rend="#b">frode fiscale</hi>
    <p><hi rend="#b">Mediaset</hi>. In seguito al verdetto, l’ex Cavaliere ha perso i requisiti di</p>
    <p><hi rend="#b">onorabilità</hi>richiesti agli azionisti che attraverso il</p>
    <p><hi rend="#b">voto</hi>in assemblea possono influire sulla gestione di un istituto di credito. E proprio l’anno scorso Mediolanum ha chiesto l’iscrizione nell’albo dei gruppi bancari.</p>
    <p>Contro il provvedimento gli avvocati del leader di<hi rend="#b"> Forza Italia</hi> si sono <ref target="http://www.ilfattoquotidiano.it/2015/06/05/mediolanum-tar-del-lazio-respinge-ricorso-di-berlusconi-contro-bankitalia/1751700/">rivolti al Tar, che ha respinto il ricorso</ref>, e poi a Palazzo Spada. Che il 27 agosto scorso ha fissato l’udienza di merito per il prossimo 14 gennaio senza però trattare la richiesta di sospensiva della decisione. Ora Palazzo Koch, secondo quanto riferito da </p>
    <p><hi rend="#i">Radiocor</hi>che ha preso visione del provvedimento, stringe i tempi in nome della tutela del “principio di sana e prudente gestione”. Infatti, in attesa che la società presieduta da</p>
    <p><hi rend="#b">Marina Berlusconi</hi>trasferisca la quota eccedente in un</p>
    <p><hi rend="#b">trust</hi>, i relativi diritti di voto sono sospesi. Cosa che ha comportato anche il venir meno dell’efficacia del patto di sindacato con l’altro socio rilevante, la Fin. Prog. Italia Sapa di</p>
    <p>
      <hi rend="#b">Doris, con cui Fininvest controllava il 65% del gruppo assicurativo. Mediolanum</hi>
    </p>
    <p><ref target="http://www.ilfattoquotidiano.it/2015/03/04/mediolanum-rottama-biscione-restano-i-vecchi-guai-col-fisco-crescono/1476276/">la scorsa primavera ha cambiato logo mandando in soffitta quello con il biscione di casa Fininvest</ref>, ma il patron Doris ha sostenuto che si è trattato di una “pura coincidenza”.</p>
    <p>Secondo l’agenzia di stampa de <hi rend="#i">Il Sole 24 Ore</hi>, dopo il provvedimento i legali di Berlusconi potrebbero, oltre a impugnare l’ultima decisione di Banca d’Italia, chiedere che il giudice amministrativo decida sulla sospensiva della decisione del 7 ottobre senza attendere l’udienza di merito.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>