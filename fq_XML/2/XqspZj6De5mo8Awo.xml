<doc sitename="Il Fatto Quotidiano" title="Dell'Utri, ex parlamentari di Forza Italia fondano il Comitato per la libertà dell'ex senatore: &quot;In ospedale non ha privacy&quot; - Il Fatto Quotidiano" author="F Q" date="2018-03-14" url="https://www.ilfattoquotidiano.it/2018/03/14/dellutri-ex-parlamentari-di-forza-italia-fondano-il-comitato-per-la-liberta-dellex-senatore-ospedale-non-ha-privacy/4225470/" hostname="ilfattoquotidiano.it" description="Una lettera inviata al presidente della Repubblica, Sergio Mattarella, per chiedere un incontro, la calendarizzazione della discussione in Parlamento appena saranno eletti i nuovi presidenti delle Camere, una missiva spedita anche al ministro della Giustizia, Andrea Orlando, e al presidente del Tribunale di sorveglianza di Roma. Quindi anche la creazione del Comitato nazionale per la …" categories="Politica" tags="Amedeo Laboccetta;Forza Italia;Marcello Dell’Utri;Sergio Mattarella;Silvio Berlusconi" fingerprint="aef11f20d10c0825">
  <main><p>Una lettera inviata al presidente della Repubblica, <hi rend="#b">Sergio Mattarella</hi>, per chiedere un incontro, la calendarizzazione della discussione in Parlamento appena saranno eletti i nuovi presidenti delle Camere, una missiva spedita anche al ministro della Giustizia, Andrea Orlando, e al presidente del Tribunale di sorveglianza di Roma. Quindi anche la creazione del <hi rend="#b">Comitato nazionale per la libertà di Marcello Dell’Utri</hi>. Trattato alla stregua di Nelson Mandela, l’ex senatore condannato per concorso esterno a Cosa nostra sta ricevendo in queste ore il sostegno di cinque parlamentari di Forza Italia: sono <hi rend="#b">Amedeo Laboccetta,</hi> Elio Massimo Palmizio, <hi rend="#b">Franco Cardiello</hi>, Vincenzo Gibiino e <hi rend="#b">Giancarlo</hi> Pittelli. Non ricandidati dal partito di Silvio Berlusconi i cinque hanno utilizzato gli ultimi giorni da parlamentari per spingere la causa della liberazione di Dell’Utri.</p><p><ref target="https://www.ilfattoquotidiano.it/2018/03/08/mafia-dellutri-resta-in-carcere-rigettata-la-richiesta-di-revisione-per-lex-senatore/4212533/">Recentemente la corte d’appello di Caltanissetta ha rigettato l’istanza di revisione del processo</ref> per il fondatore di </p><p><hi rend="#b">Forza Italia</hi>. Nelle scorse settimane, invece,</p><p><ref target="https://www.ilfattoquotidiano.it/2018/02/06/dellutri-resta-carcere-giudici-se-libero-potrebbe-fuggire-puo-camminare-patologie-non-stato-avanzato/4140524/">per due volte dal tribunale di sorveglianza di Roma ha bocciato un’istanza di differimento della pena per</ref>. “La posizione giuridica di Dell’Utri non è in alcun modo</p><hi rend="#b">motivi di salute</hi>presentata dai legali dell’ex senatore<p><hi rend="#b">rassicurante</hi>: la sentenza in esecuzione ha accertato i suoi rapporti con i vertici di Cosa nostra dai primi anni ’70 al 1992. Allarmante appare la pregressa latitanza in</p><p><hi rend="#b">Libano</hi>, avvenuta nel 2014, vale a dire poco meno di quattro anni fa, nonostante l’età, la patologia cardiaca e le altre affezioni già all’epoca presenti”, scrivevano i giudici spiegando il loro no alla liberazione.</p><p>Non la pensa così Laboccetta, che nella lettera a Orlando scrive: “Dell’Utri è costretto a vivere 24 ore su 24 nella stessa stanza di ospedale con due persone che lo guardano costantemente, conversano e usano in continuazione i cellulari anche nelle ore notturne”. <ref target="https://www.ilfattoquotidiano.it/2017/07/12/carceri-le-porte-girevoli-di-laboccetta-torna-alla-camera-7-mesi-dallarresto-e-va-rebibbia-trovare-dellutri/3724998/">Il parlamentare, arrestato in passato per il caso Corallo,</ref> è indignato dal fatto che all’amico Dell’Utri manchi qualsiasi <hi rend="#b">privacy</hi> e come “la condizione di recluso ospedaliero” sia “<hi rend="#b">peggiore</hi> di quella di recluso ordinario”.</p><p>Laboccetta, poi, cita una lettera ricevuta dalla moglie dell’ex senatore, Miranda Ratti: “Io penso – dice – che con la lettera della moglie di <hi rend="#b">Dell’Utri</hi> il Capo dello Stato debba prendere provvedimenti: l’ex senatore è ritenuto pericoloso perché ancora in grado di deambulare. Non possiamo aspettare che finisca su una sedia a rotelle per dargli dignità. Spiace che qui oggi non sono venuti parlamentari di<hi rend="#b"> Forza Italia</hi>, partito che predica garantismo ma lo pratica solo ed esclusivamente quando ci sono vicende giudiziarie che riguardano <hi rend="#b">Berlusconi</hi>. FI si sta dimenticando di Dell’Utri: noi tra qualche giorno non avremo più carica pubblica, eppure siamo qui a battagliare. Altri invece fanno finta di niente”. Il riferimento è alle motivazioni con le quali i giudici del tribunale di Sorveglianza avevano negato la libertà a Dell’Utri. “Considerate le pendenze per reati molto gravi – scrivevano – che potrebbero determinare nuove <hi rend="#b">consistenti pene detentive</hi> e tenuto conto del recente tentativo di sottrarsi all’esecuzione penale, non si ritiene di poter escludere il <hi rend="#b">pericolo di fuga</hi>, non trovandosi in condizioni fisiche impeditive della deambulazione e del movimento, e non essendo le malattie in fase avanzata e debilitante”. Tradotto: l’ex senatore potrebbe essere condannato di nuovo per altri reati, non sta poi così male ed essendo stato già latitante può fuggire all’estero.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>