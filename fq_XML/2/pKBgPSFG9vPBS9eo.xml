<doc sitename="Il Fatto Quotidiano" title="Diritti tv, Salvini: &quot;Berlusconi? Renzi lo tiene sotto scacco con lo spauracchio di una legge che penalizzi Mediaset&quot; - Il Fatto Quotidiano" author="F Q" date="2016-04-27" url="http://www.ilfattoquotidiano.it/2016/04/27/diritti-tv-salvini-berlusconi-renzi-lo-tiene-sotto-scacco-con-lo-spauracchio-di-una-legge-che-penalizzi-mediaset/2674954/" hostname="ilfattoquotidiano.it" description="Silvio Berlusconi? “Sotto scacco” da parte di Matteo Renzi, che utilizza come arma lo spauracchio di una legge sui diritti tv che penalizzi Mediaset. A evocare lo scenario è stato il leader della Lega Nord, Matteo Salvini, intervistato da 24 Mattino – Attenti a noi due su Radio 24. “I timori di Berlusconi sono comprensibili” e in questa fase il …" categories="Politica" tags="Diritti TV;Elezioni;Matteo Salvini;Mediaset;Mediaset Premium;Silvio Berlusconi" fingerprint="ac6e1a5ee87fc605">
  <main><head rend="h1">Diritti tv, Salvini: “Berlusconi? Renzi lo tiene sotto scacco con lo spauracchio di una legge che penalizzi Mediaset”</head><graphic src="https://st.ilfattoquotidiano.it/wp-content/uploads/2016/04/matteo-salvini-675.jpg"/><p><hi rend="#b">Silvio Berlusconi</hi>? “Sotto scacco” da parte di <hi rend="#b">Matteo Renzi</hi>, che utilizza come arma lo <hi rend="#b">spauracchio</hi> di una <hi rend="#b">legge sui diritti tv</hi> che penalizzi <hi rend="#b">Mediaset</hi>. A evocare lo scenario è stato il leader della Lega Nord, <hi rend="#b">Matteo Salvini</hi>, intervistato da <hi rend="#i">24 Mattino – Attenti a noi</hi><hi rend="#i">due</hi> su Radio 24. “I <hi rend="#b">timori</hi> di Berlusconi sono comprensibili” e in questa fase il leader di<hi rend="#b"> Forza Italia</hi> “agisce soprattutto come uomo d’impresa e come <hi rend="#b">padre preoccupato</hi> di <hi rend="#b">lasciare ai figli</hi> le aziende <hi rend="#b">sane</hi> e <hi rend="#b">rigogliose</hi>” visto che “ci sono in ballo <hi rend="#b">interessi</hi> per centinaia di milioni di euro”, ha detto Salvini da Filadelfia, dove sta seguendo le primarie del candidato repubblicano <hi rend="#b">Donald Trump</hi>.</p><p>Durante la trasmissione il conduttore Alessandro Milan ha ricordato che Renzi, nell’intervista a <hi rend="#i">Repubblica</hi> pubblicata il 25 aprile, ha confermato che il governo alla luce degli ultimi <hi rend="#b">scandali</hi> sta lavorando alla riforma “dei diritti tv e del sistema <hi rend="#b">sport</hi> nel suo insieme”: “Ci sta lavorando in modo costante il <hi rend="#b">sottosegretario Lotti</hi>. Questione di qualche settimana e presenteremo il nostro progetto”. E secondo il capo del Carroccio è questo il motivo per cui, al di là del <hi rend="#b">patto del Nazareno </hi>ormai tramontato, l’ex premier ha rinunciato a fare una guerra a tutto campo al governo <hi rend="#b">Pd-Ncd</hi>. Tuttavia Salvini non ha ricordato che <ref target="http://www.ilfattoquotidiano.it/2016/04/08/mediaset-premium-alla-francese-vivendi-e-scambio-azionario-del-35-tra-bollore-e-biscione-che-cosi-entra-in-telecom/2620651/">Mediaset Premium è ormai fuori dall’orbita del Biscione, essendo stata acquisita da Vivendi </ref>nell’ambito dell’intesa che ha portato a uno scambio azionario tra i due gruppi.</p><p>Alla domanda su come Berlusconi ricambierebbe un’eventuale <hi rend="#b">benevolenza</hi> del governo, o quantomeno una <hi rend="#b">non penalizzazione</hi> di Mediaset, Salvini ha chiamato in causa l’opposizione soft portata avanti dagli azzurri e ha citato a titolo di esempio della candidatura per il <hi rend="#b">Campidoglio</hi>: “Non c’è alcun motivo per non sostenere<hi rend="#b"> Giorgia Meloni</hi> – ha commentato -. Insistere su <hi rend="#b">Bertolaso</hi> può solo significare che si punta a perdere”. Ovvero non mettere i bastoni tra le ruote al candidato renziano <hi rend="#b">Roberto Giachetti</hi>, che stando ai sondaggi non raggiungerebbe il <hi rend="#b">ballottaggio</hi> nel caso di un centrodestra unito schierato con la leader di Fratelli d’Italia. Una scelta, quella di Bertolaso, <hi rend="#b">contestata</hi> anche da esponenti di primo piano del partito dell’ex Cavaliere, tra cui il capogruppo dei senatori <hi rend="#b">Paolo Romani</hi>.</p><p>Proprio mercoledì il presidente di Mediaset, <hi rend="#b">Fedele Confalonieri</hi>, è tornato a commentare la notizia della <ref target="http://www.ilfattoquotidiano.it/2016/04/20/diritti-tv-multa-record-dellantitrust-51-milioni-mediaset-premium-altri-15-tra-sky-lega-calcio-e-infront/2655946/"> multa da oltre 50 milioni comminata al Biscione dall’Antitrust per la vicenda dell’asta dei diritti tv sul calcio</ref>: “C’è da restare </p><p><hi rend="#b">allibiti</hi>, lo abbiamo già detto: credo che l’Antitrust debba essere a tutela del</p><p><hi rend="#b">mercato reale</hi>“, ha detto. Al contrario secondo il braccio destro di Berlusconi la decisione dell’authority, contro la quale Mediaset ricorrerà, “non è stata a tutela della</p><p><hi rend="#b">concorrenza</hi>, ma piuttosto ha creato</p><p><hi rend="#b">insicurezza</hi>per gli operatori”. “Abbiamo notato un</p><p><hi rend="#b">inusitato supersconto</hi>per</p><p><ref target="http://www.ilfattoquotidiano.it/2016/04/21/diritti-tv-multa-antitrust-mail-sms-e-contatti-sospetti-dentro-mediaset-si-diceva-pier-sente-la-vittoria-in-mano/2658139/">: ci sarebbe da citare l’</ref></p><hi rend="#b">Sky</hi>(pagherà 4 milioni,<hi rend="#i">ndr</hi>) ottenuto per la sua collaborazione<p><hi rend="#i">Amleto</hi>di Shakespeare e la Danimarca ma lasciamo perdere….”.</p><p>Da Forza Italia è arrivata la replica di<hi rend="#b"> Lara Comi</hi>, europarlamentare e vicepresidente del Ppe: “Sapevamo che Matteo Salvini fosse dotato di una straordinaria <hi rend="#b">immaginazione</hi>, ma non pensavamo che arrivasse al punto tale da affermare che Silvio Berlusconi è sotto scacco di Renzi perché teme una legge che penalizzi Mediaset. Berlusconi ha dimostrato negli anni di agire sempre nell’interesse del partito e dei cittadini”.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>