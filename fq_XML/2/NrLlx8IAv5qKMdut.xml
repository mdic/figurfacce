<doc sitename="Il Fatto Quotidiano" title="Elsa Fornero e tutte quelle facce di bronzo - L'istantanea di Caporale - Il Fatto Quotidiano" author="Antonello Caporale" date="2018-01-10" url="https://www.ilfattoquotidiano.it/2018/01/10/elsa-fornero-e-tutte-quelle-facce-di-bronzo-listantanea-di-caporale/4084414/" hostname="ilfattoquotidiano.it" description="Verrebbe voglia di simpatizzare per Elsa Fornero nonostante la sua famigerata legge sia stata per molti cittadini ingiusta e abbia prodotto a tanti dolori e sacrifici anche personali durissimi. Ma non c’è confronto tra la dignità con cui la Fornero governa le parole e persino gli errori di cui è stata protagonista e la voglia …" categories="L'Istantanea" tags="Elsa Fornero;Lega;Silvio Berlusconi" fingerprint="2f2338049ccb6ca6">
  <main><head rend="h1">Elsa Fornero e tutte quelle facce di bronzo – L’istantanea di Caporale</head><graphic src="https://st.ilfattoquotidiano.it/wp-content/uploads/2017/11/29/675-1.jpg"/><p><hi rend="#i">Verrebbe voglia di simpatizzare per Elsa Fornero nonostante la sua famigerata legge sia stata per molti cittadini ingiusta e abbia prodotto a tanti dolori e sacrifici anche personali durissimi. Ma non c’è confronto tra la dignità con cui la Fornero governa le parole e persino gli errori di cui è stata protagonista e la voglia smodata di erigerla a capro espiatorio da parte di una classe politica affamata e smemorata.</hi></p><p><hi rend="#i">Dimenticano, e purtroppo sono tanti, che la professoressa Fornero fu chiamata al governo dopo che coloro che oggi rivestono senza imbarazzo l’abito di statisti se la diedero a</hi></p><hi rend="#b">gambe all’aria</hi>. Si dimentica tutto e troppo in fretta e di quel 13 novembre 2011 quando<hi rend="#b">Silvio Berlusconi</hi>chiuse tra i boati di gioia la sua fallimentare esperienza di governo dimettendosi al<hi rend="#b">Quirinale</hi>, cosa resta?<p><hi rend="#i">Il centrodestra parla oggi di un</hi></p><hi rend="#b">complotto europeo</hi>dei poteri forti ai danni dell’ex premier, per piegare l’Italia e renderla suddita della dottrina tedesca, spogliarla delle ricchezze e farne la periferia dell’Impero. Sarà! Ma quel giorno, quel 13 novembre 2011, a fuggire non fu solo Berlusconi. La sua corte, tutta intera, scomparve, i berluscones si nascosero alla vista e pure i<hi rend="#b">leghisti</hi>si rifugiarono in Padania silenziosi. L’intera classe politica<hi rend="#b">abdicò</hi>al suo dovere e delegò ai tecnici il<hi rend="#b">lavoro sporco</hi>di ripulitura dei conti. A lavoro eccoli di nuovo tra noi. Una pernacchia, una di quelle che li accompagnò alle dimissioni, li dovrebbe oggi seppellire. E invece urrà!</main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>