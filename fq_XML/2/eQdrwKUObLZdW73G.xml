<doc sitename="Il Fatto Quotidiano" title="Mediaset sotto assedio, Berlusconi: &quot;I giudici devono darci ragione&quot;. Blitz dell'Agcom - Il Fatto Quotidiano" author="Costanza Iotti" date="2016-12-21" url="http://www.ilfattoquotidiano.it/2016/12/21/mediaset-sotto-assedio-berlusconi-i-giudici-devono-darci-ragione-blitz-dellagcom/3275630/" hostname="ilfattoquotidiano.it" description="Quando c’è di mezzo l’interesse nazionale, le autorità di vigilanza Consob e Agcom sono assalite da un inedito dinamismo. E Silvio Berlusconi riscopre il ruolo della magistratura. Così mentre in Parlamento si vota il via al Salvarisparmio con il contributo di Forza Italia, in Consob e Agcom scatta la corsa al soccorso di Mediaset, assediata …" categories="Lobby" tags="Agcom;Mediaset;Silvio Berlusconi;Vincent Bollorè;Vivendi" fingerprint="4c3ed912c084cebd">
  <main>
    <head rend="h1">Mediaset sotto assedio, Berlusconi: “I giudici devono darci ragione”. Blitz dell’Agcom</head>
    <graphic src="https://st.ilfattoquotidiano.it/wp-content/uploads/2016/12/Berlusconi-675.jpg"/>
    <p>Quando c’è di mezzo l’interesse nazionale, le autorità di vigilanza <hi rend="#b">Consob</hi> e <hi rend="#b">Agcom</hi> sono assalite da un inedito dinamismo. E <hi rend="#b">Silvio Berlusconi</hi> riscopre il ruolo della magistratura.<ref target="http://www.ilfattoquotidiano.it/2016/12/21/banche-via-libera-del-parlamento-ad-aumentare-il-debito-pubblico-di-20-miliardi-anche-ala-vota-si/3274140/"> Così mentre in Parlamento si vota il via al Salvarisparmio con il contributo di Forza Italia</ref>, in Consob e Agcom scatta la corsa al soccorso di </p>
    <p><hi rend="#b">Mediaset</hi>, assediata dai francesi di</p>
    <p><hi rend="#b">Vivendi</hi>. Intanto il fondatore di Forza Italia ribadisce che con</p>
    <p><hi rend="#b">Vincent Bolloré</hi>“è battaglia e resistiamo”. “Penso e spero, anzi auspico” di restare azionista di riferimento di Mediaset, come spiega Berlusconi a margine della presentazione del nuovo libro di Bruno Vespa. Ma su “Vivendi</p>
    <p><hi rend="#b">i giudici devono darci ragione</hi>”. “Non immagino Mediaset che non sia guidata dalla mia famiglia –conclude – Ho fatto tante cose nella mia vita, ho costruito città satellite e altro ma dove mi sono impegnato di più e che mi ha dato più soddisfazione è stata la tv”.</p>
    <p>Difficile dire quale sarà l’epilogo della partita Vivendi-Mediaset. Ma sin d’ora è certo che le autorità indipendenti si sono mosse con un’inedita rapidità. La Consob di<hi rend="#b"> Giuseppe Vegas</hi> che pure sonnecchia sul <hi rend="#b">Monte dei Paschi</hi>, ha già convocato per venerdì il numero uno di Vivendi, <hi rend="#b">Arnaud de Pyufontaine</hi>, dopo che Fininvest ha depositato un esposto per <hi rend="#b">presunta manipolazione di mercato</hi> sui titoli Mediaset. Ancora più solerte l’Agcom, guidata dal montiano<hi rend="#b"> Angelo Cardani</hi>. L’authority si è prima preoccupata di diramare una<ref target="http://www.ilfattoquotidiano.it/2016/12/15/mediaset-vivendi-sostegno-del-governo-scende-campo-larbitro-agcom-possibile-nostro-veto/3262953/"> nota preventiva che ricorda come, nei termini della Gasparri, Vivendi non può controllare simultaneamente Telecom e Mediaset</ref>. E, poi, senza procedere ad un “</p>
    <p><hi rend="#b">richiamo pubblico</hi>” per i francesi, ha deciso di</p>
    <p><hi rend="#b">aprire direttamente un’istruttoria</hi>accertando l’esistenza di una violazione del comma 11, articolo 43 del Testo unico per i servizi media e audiovisivi. E sposando cioè quella che è la tesi dei</p>
    <p><hi rend="#b">legali della famiglia Berlusconi</hi>i quali hanno evidenziato come i vincoli della</p>
    <p><hi rend="#b">Gasparri</hi>sulla quota massima di mercato delle telecomunicazioni e media in capo a un unico soggetto si applichino anche nel caso di imprese collegate come lo sono ormai Vivendi e Mediaset. “Si configura un rischio di paralisi delle attività di sviluppo industriale di Mediaset dovuto proprio all’ingresso di Vivendi in misura superiore al 10%, soglia che stabilisce il collegamento tra società quotate”, sostiene a tal proposito una nota del cda di Mediaset del 20 dicembre che punta il dito contro la violazione del testo unico e annuncia l’esposto in Agcom.</p>
    <p>A questo punto diventa decisiva l’istruttoria dell’Agcom nel cui consiglio <ref target="http://www.ilfattoquotidiano.it/2010/07/29/come-prima-piu-di-prima-all%E2%80%99agcom-un-altro-signorsi/45333/">siede il fedelissimo di Berlusconi, Antonio Martusciello, ex Publitalia nonché uno dei 26 promotori del comitato fondatore di Forza Italia</ref>, accanto a </p>
    <p><hi rend="#b">Francesco Posteraro</hi>(in quota Udc) e</p>
    <p><hi rend="#b">Antonio Nicita (Pd)</hi>. Alla fine dell’indagine l’Agcom potrà intervenire perché le violazioni “vengano</p>
    <p><hi rend="#b">sollecitamente rimosse</hi>”. Anche imponendo</p>
    <p><hi rend="#b">dismissioni</hi>di aziende o rami di aziende in un termine non superiore ai dodici mesi. Diversi osservatori hanno immediatamente pensato a</p>
    <p><hi rend="#b">Premium</hi>o alla</p>
    <p><hi rend="#b">rete Telecom</hi>, ipotesi al momento non chiaramente non confermabili. Ma hanno anche fatto notare come lo scenario delle telecomunicazioni e dei media sia ormai in</p>
    <p><hi rend="#b">rapida evoluzione</hi>, mentre i dati su cui si muove l’Agcom, relativi al 2015, potrebbero ben presto non risultare più attuali cambiando così nuovamente le carte in tavola e prestando il fianco a una controffensiva di Vivendi.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>