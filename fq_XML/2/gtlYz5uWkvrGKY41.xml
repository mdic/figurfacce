<doc sitename="Il Fatto Quotidiano" title="Palazzo Chigi, condannato l'ex generale Ragusa: &quot;Truccò la gara per la sicurezza delle comunicazioni informatiche&quot; - Il Fatto Quotidiano" author="F Q" date="2016-11-09" url="http://www.ilfattoquotidiano.it/2016/11/09/palazzo-chigi-condannato-lex-generale-ragusa-trucco-la-gara-per-la-sicurezza-delle-comunicazioni-informatiche/3179895/" hostname="ilfattoquotidiano.it" description="La gestione della sicurezza delle comunicazioni informatiche e anche telefoniche di Palazzo Chigi non solo esternalizzata, ma anche affidata senza gara. A chi? A una società di un imprenditore amico di Luigi Bisignani. Oggi, con quest’accusa, è stato condannato a 4 anni e 6 mesi il generale dei carabinieri in pensione Antonio Ragusa. I reati …" categories="Giustizia" tags="Luigi Bisignani;Palazzo Chigi;Silvio Berlusconi" fingerprint="eeee4c31410fde61">
  <main>
    <head rend="h1">Palazzo Chigi, condannato l’ex generale Ragusa: “Truccò la gara per la sicurezza delle comunicazioni informatiche”</head>
    <graphic src="https://st.ilfattoquotidiano.it/wp-content/uploads/2016/11/palazzo-chigi-675.jpg"/>
    <p><ref target="http://www.ilfattoquotidiano.it/2013/10/26/palazzo-chigi-ai-privati-controllo-delle-comunicazioni-informatiche/757451/">La gestione della sicurezza delle comunicazioni informatiche e anche telefoniche di Palazzo Chigi non solo esternalizzata, ma anche affidata senza gara. A chi? A una società di un imprenditore amico di Luigi Bisignani. </ref>Oggi, con quest’accusa, è stato </p>
    <p><hi rend="#b">condannato</hi>a</p>
    <p><hi rend="#b">4 anni e 6 mesi</hi>il generale dei carabinieri in pensione</p>
    <p><hi rend="#b">Antonio Ragusa</hi>. I reati contestati sono</p>
    <p><hi rend="#b">corruzione</hi>e</p>
    <p><hi rend="#b">turbativa d’asta.</hi>L’affidamento dell’appalto era avvenuto nel 2009, per effetto di una decisione del governo Berlusconi. Il tribunale ha accolto la richiesta di pena avanzata dal pm</p>
    <p><hi rend="#b">Paolo Ielo</hi>. Il processo si è celebrato con il</p>
    <p><hi rend="#b">rito abbreviato</hi>quindi Ragusa ha beneficiato di uno sconto di pena di un terzo. Nella stessa inchiesta, ma per un filone riguardante un</p>
    <p><hi rend="#b">giro di fatture</hi>emesse nel 2011 per operazioni inesistenti, l’uomo d’affari</p>
    <p><hi rend="#b">Luigi Bisignani</hi>aveva patteggiato due mesi di reclusione.</p>
    <p>Secondo l’accusa, accolta dal giudice, Ragusa quando era <hi rend="#b">responsabile</hi> del <hi rend="#b">Dipartimento</hi> per le <hi rend="#b">risorse strumentali</hi> di Palazzo Chigi pianificò e <hi rend="#b">confezionò su misura</hi> un appalto per la informatizzazione di Palazzo Chigi affinché fosse assegnato alla <hi rend="#b">Italgo</hi> dell’imprenditore<hi rend="#b"> Anselmo Galbusera</hi>. Il lavoro, del valore di <hi rend="#b">quattro milioni di euro</hi>, fu effettivamente assegnato a Galbusera e da questi ceduto in subappalto ad una serie di società. Di una di queste è titolare<hi rend="#b"> Marco Napoli</hi>, genero dello stesso Ragusa. Galbusera ha patteggiato la pena, mentre Napoli sarà giudicato con il rito ordinario. <ref target="http://www.ilfattoquotidiano.it/2014/02/19/frode-e-turbativa-dasta-bisignani-e-ragusa-ai-domiciliari-per-appalti-a-palazzo-chigi/886351/">Per questa vicenda Ragusa fu posto – come Bisignani – agli arresti domiciliari, nel 2014. </ref></p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>