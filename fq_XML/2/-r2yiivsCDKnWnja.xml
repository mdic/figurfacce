<doc sitename="Il Fatto Quotidiano" title="Consultazioni, Travaglio: &quot;Nuovo governo? Lo vedo più lontano. Berlusconi tiene Salvini al guinzaglio&quot; - Il Fatto Quotidiano" author="Gisella Ruccia" date="2018-04-13" url="https://www.ilfattoquotidiano.it/2018/04/13/consultazioni-travaglio-nuovo-governo-lo-vedo-piu-lontano-berlusconi-tiene-salvini-al-guinzaglio/4289650/" hostname="ilfattoquotidiano.it" description="“Il nuovo governo? Per quello che si è sentito all’ultimo giro di consultazioni, mi sembra più lontano”. Sono le parole pronunciate a Otto e Mezzo (La7) dal direttore de Il Fatto Quotidiano, Marco Travaglio, che spiega: “Se il M5S si illudeva che Salvini potesse liberamente scaricare Berlusconi, ora deve ricredersi. Berlusconi si è preso la …" categories="La7" tags="Alessandro Sallusti;Consultazioni;Forza Italia;La7;Lega;Luigi di Maio;Marco Travaglio;Matteo Salvini;Movimento 5 Stelle;Paolo Mieli;Silvio Berlusconi" fingerprint="aab4ba43720bc17d">
  <main>
    <p>“Il nuovo governo? Per quello che si è sentito all’ultimo giro di <hi rend="#b">consultazioni</hi>, mi sembra più lontano”. Sono le parole pronunciate a <hi rend="#b">Otto e Mezzo</hi> (La7) dal direttore de <hi rend="#b">Il Fatto Quotidiano, Marco Travaglio</hi>, che spiega: “Se il<hi rend="#b"> M5S</hi> si illudeva che<hi rend="#b"> Salvini</hi> potesse liberamente scaricare <hi rend="#b">Berlusconi</hi>, ora deve ricredersi. <ref target="https://www.ilfattoquotidiano.it/2018/04/12/consultazioni-bis-la-prima-volta-di-berlusconi-da-gregario-e-al-quirinale-fa-di-tutto-per-uscire-dallombra-di-salvini/4289026/"> Berlusconi si è preso la scena, ha umiliato per l’ennesima volta i suoi alleati in diretta televisiva addirittura dal Quirinale</ref>, ha imposto a</p>
    <p><hi rend="#b">Salvini</hi>la lettura di un programma nel quale c’era una</p>
    <p><hi rend="#b">riforma della giustizia</hi>che dubito sia la stessa che ha in mente</p>
    <p><hi rend="#b">Di Maio</hi>“. E aggiunge: “Berlusconi ha fatto anche capire chiaramente che, per quanto mal ridotto dal punto di vista elettorale, continua ad avere argomenti che noi non conosciamo, ma che probabilmente sono noti a lui e a Salvini e che sono in grado di tenere lo stesso Salvini al guinzaglio. Quindi, appena Salvini cerca di fare un giro in camporella, immediatamente Berlusconi gli tira il guinzaglio e lo riporta all’ordine”. Il giornalista</p>
    <p><hi rend="#b">Paolo Mieli</hi>dissente: “Secondo me, un</p>
    <p><hi rend="#b">governo M5S-Lega</hi>è più vicino e con quest’ultimo giro di consultazioni si è fatto un passo avanti. Ci sarà anche</p>
    <p><hi rend="#b">Berlusconi</hi>. Non c’è più una fortissima pregiudiziale su Di Maio presidente del Consiglio. La Lega potrebbe indicare proprio</p>
    <p><hi rend="#b">Di Maio</hi>come premier. E secondo me Berlusconi ci starà alla fine”. Ancora diversa è l’opinione del direttore de Il Giornale,</p>
    <p><hi rend="#b">Alessandro Sallusti</hi>: “Per me il governo non è né più lontano, né più vicino. A differenza di Travaglio, non credo che</p>
    <p><hi rend="#b">Salvini</hi>resista al</p>
    <p><hi rend="#b">M5s</hi>perché ostaggio di</p>
    <p><hi rend="#b">Berlusconi</hi>, ma perché responsabilmente gli viene ricordato che lui è leader di una coalizione e i suoi parlamentari sono stati eletti anche coi voti di</p>
    <p><hi rend="#b">Forza Italia</hi>e di</p>
    <p><hi rend="#b">Fratelli d’Italia</hi>. Spaccare la coalizione sarebbe un tradimento”. E aggiunge: “Salvini poi farebbe un accordo con Di Maio per cosa e in che ruolo? Sarebbe un</p>
    <p><hi rend="#b">17%</hi>con un</p>
    <p><hi rend="#b">33%</hi>. Cioè Salvini andrebbe a fare la ruota di scorta del M5S. Salvini non è che vuole andare con Di Maio, ma vuole convincere Berlusconi ad avere il via libera per andare con Di Maio. Ma mi è sembrato di capire che Berlusconi non dà e non darà mai via libera”</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>