<doc sitename="Il Fatto Quotidiano" title="Ex forconi, Pappalardo: &quot;Berlusconi? Un emerito pagliaccio, vada a rifarsi la faccia e non usi generale Gallitelli&quot; - Il Fatto Quotidiano" author="Gisella Ruccia" date="2017-11-28" url="https://www.ilfattoquotidiano.it/2017/11/28/ex-forconi-pappalardo-berlusconi-un-emerito-pagliaccio-vada-a-rifarsi-la-faccia-e-non-usi-generale-gallitelli/4006832/" hostname="ilfattoquotidiano.it" description="“Berlusconi è un emerito pagliaccio, non può prendere uno che ha comandato l’arma dei carabinieri ed esporlo pubblicamente e politicamente in questa maniera. Ma come si permette? Gallitelli non è un cialtroncello qualsiasi“. Così, ai microfoni di Ecg Regione (Radio Cusano Campus), si esprime l’ex generale dei carabinieri, Antonio Pappalardo, circa l’annuncio del leader di …" categories="Politica" tags="Forza Italia;Movimento dei Forconi;Silvio Berlusconi" fingerprint="ebe9b0f6f981a235">
  <main>
    <p>“<hi rend="#b">Berlusconi </hi>è un emerito<hi rend="#b"> pagliaccio,</hi> non può prendere uno che ha comandato<hi rend="#b"> l’arma dei carabinieri </hi>ed esporlo pubblicamente e politicamente in questa maniera. Ma come si permette? <hi rend="#b">Gallitelli non è un cialtroncello qualsiasi</hi>“. Così, ai microfoni di<hi rend="#b"> Ecg Regione</hi> (Radio Cusano Campus), si esprime l’ex generale dei carabinieri, <hi rend="#b">Antonio Pappalardo</hi>, circa <ref target="https://www.ilfattoquotidiano.it/2017/11/26/berlusconi-da-fazio-zero-domande-sui-processi-m5s-peggio-dei-comunisti-scalfari-vecchiaia-rende-saggi/4003002/">l’annuncio del leader di Forza Italia a ‘Che tempo che fa’</ref> sul suo ideale candidato premier. “Gallitelli è stato il mio cappellone all’Accademia Militare” – spiega – “Io ero al secondo anno, lui al primo. </p>
    <p><hi rend="#b">Abbiamo un rapporto di legame affettuoso</hi>, come è solito tra i cappelloni e gli anziani. Berlusconi, quando fa dei nomi, deve stare molto attento. Io gli do innanzitutto un consiglio:</p>
    <p><hi rend="#b">quando si rifà la faccia, non vada dagli imbalsamatori egiziani, perché sembra la mummia di Ramsete II.</hi>Quindi, per cortesia, si rifaccia la faccia in modo diverso”. E sottolinea: “Berlusconi stia attento a quello che dice, sta indisponendo tutto il popolo italiano. Gallitelli ha già detto no alla candidatura proposta da Forza Italia come presidente della Regione Lazio. Se dice no anche a questa candidatura a presidente del Consiglio, cosa fa domani Berlusconi? Candida il papa?</p>
    <p><hi rend="#b">Ma quest’uomo non ha un limite della decenza?</hi>Non capisce che sta rischiando il ridicolo?</p>
    <p><hi rend="#b">Io non mi farei mai candidare da un pregiudicato</hi>, sono un generale dei carabinieri”. Pappalardo annuncia l’operazione ‘</p>
    <p><hi rend="#b">Liberiamo l’Italia’</hi>, con cui lui e il</p>
    <p><hi rend="#b">Movimento Liberazione Italia</hi>hanno consegnato ai tribunali di Trapani e di Palermo ‘un atto di diffida per invitare magistrati, poliziotti e carabinieri a fare il loro dovere e ad arrestare questi parlamentari che non sono stati convalidati’. Poi ha un esilarante botta e risposta con uno dei conduttori,</p>
    <p><hi rend="#b">Roberto Arduini</hi>, che, per conto di un ascoltatore, gli chiede se è vero che, anni fa, decise di candidarsi in Sicilia perché ‘chiamato da Dio’. “</p>
    <p><hi rend="#b">Portate quell’ascoltatore al manicomio e ricoveratelo</hi>, perché uno che fa una domanda di questo genere è un pazzo e un emerito coglione’. Infine, Pappalardo parla della sua attività di musicista e di compositore di musica sacra. Tra le sue opere, si ricorda</p>
    <p><hi rend="#b">“Petros Eni”</hi>, realizzato undici anni fa per il quinto centenario della Basilica di San Pietro. “Sto preparando dei concerti” – rivela l’ex generale – “Sono molto apprezzato all’estero, mi stanno chiedendo sinfonie sia negli Usa, sia in tanti altri Paesi, ma in Italia le cosiddette eccellenze vengono oscurate, perché</p>
    <p><hi rend="#b">i veri artisti stanno in disparte e non si schierano né con Berlusconi, né con Renzi, come Benigni e company.</hi>E così viene oscurata la grande cultura del nostro Paese. Peccato. Siamo in un Paese di merda”. E rincara: “Non vengo né ricordato, né chiamato in televisione, dove si fanno le più grandi cavolate di questo mondo. Ci sono tanti grandi e veri artisti che sono oscurati, perché non schierati politicamente. Una vergogna, uno schifo, un vomito.</p>
    <p><hi rend="#b">Se non sei collocato politicamente, ti danno un calcio nel sedere. E così vengono fuori le mezze calzette</hi>. Andate a Berlino, a Londra, a Parigi: c’è un fervore culturale che fa spavento. Andate a Roma: si fanno le solite quattro cagate coi soliti quattro attori venduti al potere politico”</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>