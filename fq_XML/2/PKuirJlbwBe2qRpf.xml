<doc sitename="Il Fatto Quotidiano" title="Milan, si va verso la terza proroga del closing: &quot;Cessione del club entro fine marzo, ora altri 100 milioni di caparra&quot; - Il Fatto Quotidiano" author="F Q" date="2017-03-09" url="http://www.ilfattoquotidiano.it/2017/03/09/milan-si-va-verso-la-terza-proroga-del-closing-cessione-del-club-entro-fine-marzo-ora-altri-100-milioni-di-caparra/3441696/" hostname="ilfattoquotidiano.it" description="Altri 100 milioni, altra proroga del closing. Questo sembra poter essere il sunto dell’accordo trovato tra Fininvest e Sino-Europe Sports, come spiega Adnkronos: un ulteriore slittamento a fine marzo del closing per la cessione del Milan, concesso dopo che le verifiche fatte dagli advisor finanziari hanno dato esito positivo. Secondo quanto filtra da fonti vicine alla trattativa, …" categories="Calcio" tags="Milan;Serie A;Silvio Berlusconi" fingerprint="e589732e973a9b17">
  <main><head rend="h1">Milan, si va verso la terza proroga del closing: “Cessione del club entro fine marzo, ora altri 100 milioni di caparra”</head><graphic src="https://st.ilfattoquotidiano.it/wp-content/uploads/2017/03/berlusconi-milan-675-1.jpg"/><p>Altri <hi rend="#b">100 milioni</hi>, altra proroga del <hi rend="#b">closing</hi>. Questo sembra poter essere il sunto dell’accordo trovato tra <hi rend="#b">Fininvest </hi>e<hi rend="#b"> Sino-Europe Sports</hi>, come spiega <hi rend="#i">Adnkronos</hi>: un ulteriore slittamento a <hi rend="#b">fine marzo</hi> del closing per la cessione del <hi rend="#b">Milan</hi>, concesso dopo che le verifiche fatte dagli <hi rend="#i">advisor</hi> finanziari hanno dato esito positivo. Secondo quanto filtra da fonti vicine alla trattativa, Fininvest e i suoi consulenti avrebbero ricevuto rassicurazione dall’ulteriore <hi rend="#b">documentazione</hi> ricevuta dai cinesi. Il lavoro svolto su questi documenti in merito alla <hi rend="#b">consistenza patrimoniale</hi> di <hi rend="#b">Yonghong Li</hi>, alla struttura finanziaria dell’operazione e ai soldi che dovranno investire nel Milan, sembra essere positiva.</p><p>Una firma sul nuovo accordo, scrive l’agenzia di stampa, è attesa a cavallo del fine settimana, con il versamento quindi di una<hi rend="#b"> terza caparra</hi> da 100 milioni di euro che potrebbe arrivare già a partire da venerdì. Non ci sarebbero problemi, invece, sul tema della <hi rend="#b">tracciabilità finanziaria</hi>, visto che le banche coinvolte fino ad ora hanno dato un generale nulla osta a procedere. I soldi che sono stati versati con le precedenti due caparre sono infatti arrivati da banche riconosciute.</p><p>Gli aspiranti <hi rend="#b">proprietari</hi> della società rossonera <ref target="http://www.ilfattoquotidiano.it/2017/02/28/milan-problemi-sui-pagamenti-slitta-il-closing-del-3-marzo-e-fassone-non-riesce-piu-contattare-referenti-cinesi/3423135/">avrebbero dovuto versare 320 milioni di euro entro il 3 marzo</ref>, data in cui era prevista la conferenza stampa per presentare i nuovi azionisti. Poi il panico: l’amministratore delegato in pectore del Milan, </p><p><hi rend="#b">Marco Fassone</hi>, non era più riuscito a mettersi</p><p><hi rend="#b">in contatto</hi>con i referenti del fondo Sino-Europe Sports, che avrebbero dovuto formalizzare l’acquisto del</p><p><hi rend="#b">99,93%</hi>delle quote del club da Fininvest. Doveva essere l’atto finale della</p><p><hi rend="#b">trattativa-fiume</hi>cominciata a inizio agosto, quando</p><p><ref target="http://www.ilfattoquotidiano.it/2016/08/05/milan-berlusconi-ha-venduto-ai-cinesi-per-740-milioni-di-euro/2957688/">era stata annunciata la vendita per</ref>. Il closing era già stato prorogato</p><hi rend="#b">740 milioni di euro</hi><p><hi rend="#b">due volte</hi>, l’ultima lo scorso dicembre, permettendo comunque a</p><p><hi rend="#b">Silvio Berlusconi</hi></p><p><ref target="http://www.ilfattoquotidiano.it/2016/12/07/milan-closing-con-i-cinesi-ancora-rinviato-e-intanto-nelle-casse-di-berlusconi-entrano-altri-100-milioni/3243865/">di incassare già</ref>. Ora potrebbero arrivarne altri 100, invece i cinesi ancora non si vedono.</p><hi rend="#b">200 milioni di euro</hi>di caparra</main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>