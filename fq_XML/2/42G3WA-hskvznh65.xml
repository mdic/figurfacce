<doc sitename="Il Fatto Quotidiano" title="Dossieraggi del Sismi, scatta la prescrizione per Pollari e Pompa - Il Fatto Quotidiano" author="F Q" date="2015-09-16" url="http://www.ilfattoquotidiano.it/2015/09/16/dossieraggi-del-sismi-scatta-la-prescrizione-non-luogo-a-procedere-per-pollari-e-pompa/2041752/" hostname="ilfattoquotidiano.it" description="Si chiude con la prescrizione il processo all’ex direttore del Sismi Nicolò Pollari e all’ex funzionario Pio Pompa. Lo ha deciso il gup di Perugia, Andrea Claudiani dichiarando il “non luogo a procedere” per l’ex capo dei servizi segreti militari e per il suo analista di fiducia: i due erano accusati di abuso d’ufficio, riqualificazione dell’originaria ipotesi di …" categories="Giustizia" tags="Matteo Renzi;Pio Pompa;Renato Farina;Silvio Berlusconi" fingerprint="a35032dd7b62ca1f">
  <main><head rend="h1">Dossieraggi del Sismi, scatta la prescrizione per Pollari e Pompa</head><graphic src="https://st.ilfattoquotidiano.it/wp-content/uploads/2015/05/pollari675.jpg"/><p>Si chiude con la prescrizione il processo all’ex direttore del Sismi <hi rend="#b">Nicolò Pollari</hi> e all’ex funzionario <hi rend="#b">Pio Pompa</hi>. Lo ha deciso il <hi rend="#b">gup di Perugia</hi>,<hi rend="#b"> Andrea Claudiani </hi>dichiarando il “<hi rend="#b">non luogo a procedere</hi>” per l’ex capo dei servizi segreti militari e per il suo analista di fiducia: i due erano accusati di <hi rend="#b">abuso d’ufficio</hi>, riqualificazione dell’originaria ipotesi di reato, che era, invece, il <hi rend="#b">procacciamento di informazioni</hi> da “fonti aperte” per la vicenda dell’archivio riservato di <hi rend="#b">via Nazionale</hi>. Era lì, al numero 230 della via al centro della Capitale, che erano arrivati i pm della<hi rend="#b"> procura di Milano</hi> indagando sul rapimento di <hi rend="#b">Abu Omar</hi>: nell’ufficio gestito da Pompa furono ritrovati centinaia di dossier su <hi rend="#b">presunti nemici Silvio Berlusconi</hi>, all’epoca presidente del consiglio.</p><p>Cala invece la <hi rend="#b">scure del segreto di Stato</hi> sull’altra accusa mossa a Pollari e Pompa, quella sul presunto versamento di 30mila euro al giornalista <hi rend="#b">Renato Farina</hi>, ex vicedirettore di <hi rend="#i">Libero</hi>, a libro paga dell’intelligence. Prima di ritirarsi in camera di consiglio il gup ha informato le parti del fatto che la<hi rend="#b"> presidenza del consiglio dei Ministri</hi> ha sollevato il conflitto di attribuzione contro la procua umbra: secondo <hi rend="#b">palazzo Chigi</hi> gli inquirenti non avrebbero dovuto esercitare l’azione penale dato che la materia è coperta da segreto. L’inchiesta era finita sui tavoli dei pm di Perugia perché tra le parti offese erano state indivudati anche alcuni magistrati romani. L’indagine sulla base dove Pompa studiava e preparava dossier sui “nemici” di Berlusconi si chiude nel novembre del 2009.</p><p>A quel punto però Palazzo Chigi (al governo era appena tornato l’ex cavaliere) <ref target="http://www.ilfattoquotidiano.it/2015/05/18/dossieraggi-del-sismi-e-segreto-di-stato-dalla-scoperta-al-rischio-prescrizione/1693719/">appone il segreto di Stato sulla vicenda, definendo l’operato di Pompa e Pollari come “indispensabile alle finalità istituzionali” e quindi soggette alla “speciale causa di giustificazione”.</ref> Nel 2013, quindi, il gup di Perugia prosciogle i due 007, ma la procura perugina impugna la decisione davanti la corte di Cassazione. Il risultato è che al nuovo processo, Pollari si presenta con una lettera firmata dal direttore del Dis (Dipartimento informazioni sicurezza) </p><p><hi rend="#b">Giampiero Massolo in cui si conferma che sulla storia di via Nazionale è ancora “</hi>vigente il segreto di Stato”, anticipando inoltre che “il presidente del consiglio dei Ministri” ha intenzione di “proporre un nuovo</p><p><ref target="http://www.ilfattoquotidiano.it/2015/05/06/dossier-pompa-pollari-governo-pronto-a-conflitto-di-attribuzione-contro-pm/1651573">ricorso per</ref>“. Conflitto d’attribuzioni che è arrivato, anche se ormai, dopo la riqualificazione del reato, è arrivata anche la prescrizione.</p><hi rend="#b">conflitto di attribuzioni</hi>a tutela del segreto di Stato</main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>