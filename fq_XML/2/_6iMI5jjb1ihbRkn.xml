<doc sitename="Il Fatto Quotidiano" title="Elezioni Roma, Bertolaso: &quot;Vado avanti, ho mandato di B. Obiettivo è il 5 giugno&quot; - Il Fatto Quotidiano" author="F Q" date="2016-04-21" url="http://www.ilfattoquotidiano.it/2016/04/21/elezioni-roma-bertolaso-vado-avanti-ho-mandato-di-fi-obiettivo-e-il-5-giugno/2659522/" hostname="ilfattoquotidiano.it" description="“Berlusconi mi ha chiesto grande sacrificio di andare avanti e cercare di fare il sindaco di questa città per risolvere una serie di situazioni complicate”. Guido Bertolaso non si ferma: “Oggi è una giornata particolare – ha detto il candidato di Forza Italia alle comunali di Roma nella conferenza stampa di Gianfranco Rotondi, leader di Rivoluzione Cristiana …" categories="Elezioni Amministrative 2016" tags="Elezioni Comunali;Forza Italia;Giorgia Meloni;Guido Bertolaso;Roma;Silvio Berlusconi" fingerprint="4db76b3fe14a422d">
  <main>
    <head rend="h1">Elezioni Roma, Bertolaso: “Vado avanti, ho mandato di B. Obiettivo è il 5 giugno”</head>
    <graphic src="https://st.ilfattoquotidiano.it/wp-content/uploads/2016/04/Bertolaso-675.jpg"/>
    <p>“Berlusconi mi ha chiesto <hi rend="#b">grande sacrificio</hi> di andare avanti e cercare di fare il sindaco di questa città per risolvere una serie di situazioni complicate”. Guido<hi rend="#b"> Bertolaso</hi> non si ferma: “Oggi è una giornata particolare – ha detto il candidato di <hi rend="#b">Forza Italia</hi> alle comunali di Roma nella conferenza stampa di Gianfranco Rotondi, leader di Rivoluzione Cristiana – è il Natale di Roma e capita in una giornata particolare. Vi sono alcuni eventi previsti come la riunione di FI che ha <hi rend="#b">rinnovato l’appoggio</hi> a Bertolaso dando mandato a Berlusconi di verificare se si può trovare un’unità”. “Chi mi ha accompagnato – ha spiegato ancora l’ex capo della <hi rend="#b">Protezione civile</hi> – mi ha domandato se io intendo ritirarmi e per l’ennesima volta come ho fatto in queste settimane ripeto che io <hi rend="#b">vado avanti</hi> il mio obiettivo è il <hi rend="#b">5 giugno</hi> e i romani decideranno chi sarà il sindaco di Roma sulla base di programmi o non voci”.</p>
    <p><ref target="http://www.ilfattoquotidiano.it/2016/04/20/elezioni-roma-b-pronto-a-scaricare-bertolaso-e-a-un-passo-dalla-meloni/2656033/">Se fino a ieri sera l’intero stato maggiore di Forza Italia aveva fatto opera di convincimento sul leader per mollare Bertolaso e convergere su Giorgia Meloni</ref> e l’ex Cav sembrava essersi ormai convinto, in tarda serata è arrivato il ripensamento. E l’ex capo della Protezione civile trova il modo di ironizzare su una possibile alleanza con la leader di Fratelli d’Italia: “Un </p>
    <p><hi rend="#b">ticket</hi>con Giorgia Meloni per la sfida Campidoglio? Io i ticket li pago solo sull’autobus o sulla metropolitana”. Però non chiude la porta ad alleanze: “C’è ancora una settimana prima della presentazione delle liste e quindi qualche sinergia si può trovare. Ricordo però che solo un nome è nuovo per la prima volta sulle schede e cioè quello di Bertolaso, perché anche</p>
    <p><hi rend="#b">Alfio Marchini</hi>e Raggi (</p>
    <p><hi rend="#i">candidata del M5S</hi>) hanno avuto un’esperienza politica, per non parlare di Giachetti (</p>
    <p><hi rend="#i">candidato del Partito Democratico, ndr</hi>) e Meloni”. E se, invece, Berlusconi alla fine appoggiasse Meloni? “Potrei tornare a fare il medico in</p>
    <p><hi rend="#b">Africa</hi>o da qualche altra parte”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>