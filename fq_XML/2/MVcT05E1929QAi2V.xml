<doc sitename="Il Fatto Quotidiano" title="Milan secondo e Berlusconi ringalluzzito: l'ultima illusione del vecchio Diavolo - Il Fatto Quotidiano" author="Lorenzo Vendemiale" date="2016-11-28" url="http://www.ilfattoquotidiano.it/2016/11/28/milan-secondo-e-berlusconi-ringalluzzito-lultima-illusione-del-vecchio-diavolo/3222325/" hostname="ilfattoquotidiano.it" description="C’è qualcuno che gufa sulla trattativa per la vendita del Milan ai cinesi. No, non sono i tifosi della Juventus, a cui magari sarà venuto qualche brutto pensiero a vedere i rossoneri al secondo posto in classifica, e magari temono che i rivali possano rinforzarsi pericolosamente sul mercato con i capitali dell’est e lottare davvero …" categories="Calcio" tags="Barbara DUrso;Filippo Inzaghi;Inter;Milan;Referendum;Serie A;Silvio Berlusconi" fingerprint="e13b066a81c80e1d">
  <main>
    <head rend="h1">Milan secondo e Berlusconi ringalluzzito: l’ultima illusione del vecchio Diavolo</head>
    <graphic src="https://st.ilfattoquotidiano.it/wp-content/uploads/2016/08/inzaghi-berlusconi-675-1.jpg"/>
    <p>C’è qualcuno che <hi rend="#b">gufa</hi> sulla trattativa per la vendita del <hi rend="#b">Milan</hi> ai cinesi. No, non sono i tifosi della <hi rend="#b">Juventus</hi>, a cui magari sarà venuto qualche<hi rend="#b"> brutto pensiero</hi> a vedere i rossoneri al secondo posto in classifica, e magari temono che i <hi rend="#b">rivali</hi> possano rinforzarsi pericolosamente sul mercato con i capitali dell’est e lottare davvero per lo <hi rend="#b">scudetto</hi>. <ref target="http://www.ilfattoquotidiano.it/2016/06/01/inter-la-maggioranza-ai-cinesi-del-suning-ecco-perche-loperazione-e-un-affare-per-tutti-soprattutto-per-thohir/2785653/">E non sono neppure i cugini dell’ Inter, già finiti da tempo nelle mani dei cinesi</ref> ma depressi per</p>
    <p><ref target="http://www.ilfattoquotidiano.it/2016/08/22/serie-a-fatto-football-club-chievo-inter-2-0-fozza-inda-non-basta-uno-slogan-per-fare-una-grande-squadra-video/2988337/">l’andamento dell’ennesima stagione fallimentare</ref>. A tifare contro il</p>
    <p><hi rend="#b">closing</hi>e la cessione definitiva della società è</p>
    <p><ref target="http://www.ilfattoquotidiano.it/2016/08/05/milan-berlusconi-ha-venduto-ai-cinesi-per-740-milioni-di-euro/2957688/">proprio l’uomo che dovrebbe venderla e incassare complessivamente 740 milioni di euro</ref>:</p>
    <p><hi rend="#b">Silvio Berlusconi</hi>.</p>
    <p>Dalla vigilia di <hi rend="#b">Milan-Inter</hi> in poi è stata un’escalation di <hi rend="#b">dichiarazioni</hi>: da “non so se sarà il mio ultimo derby”, a “se salta il closing potrei tenermi il <hi rend="#b">Milan</hi> con molto piacere. Punteremmo su una squadra tutta <hi rend="#b">italiana</hi> e molto molto giovane”. <ref target="http://www.ilfattoquotidiano.it/2016/11/27/berlusconi-e-renzi-da-barbara-durso-la-sfida-a-distanza-il-premier-se-volete-tenere-la-casta-vi-guardero-da-casa-con-i-pop-corn/3220860/">Fino ad ammettere candidamente alla confidente Barbara D’Urso: “Quasi quasi me lo auguro”</ref>. Rieccoci qua: il Milan è secondo e lui si è </p>
    <p><hi rend="#b">ringalluzzito</hi>. Tutto parte infatti da quella posizione in</p>
    <p><hi rend="#b">classifica</hi>, impensabile ad inizio campionato. Il lavoro di</p>
    <p><hi rend="#b">Montella</hi>, però, l’esplosione di un paio di ragazzini, soprattutto la mediocrità di una</p>
    <p><hi rend="#b">Serie A</hi>che fa una fatica terribile a trovare un’avversaria credibile per la</p>
    <p><hi rend="#b">Juventus</hi>(la</p>
    <p><hi rend="#b">Roma</hi>balbetta, il</p>
    <p><hi rend="#b">Napoli</hi>non è più lui da quando ha perso</p>
    <p><hi rend="#b">Milik</hi>, l’</p>
    <p><hi rend="#b">Inter</hi>è dispersa), hanno resuscitato il</p>
    <p><hi rend="#b">Diavolo</hi>che sembrava morto e sepolto. Aggiungiamo che i</p>
    <p><hi rend="#b">cinesi</hi>stanno avendo qualche problema di troppo a chiudere l’affare e non è difficile capire cosa stia passando nella mente del</p>
    <p><hi rend="#b">vecchio proprietario</hi>.</p>
    <p>Il Milan è di nuovo insperato <hi rend="#b">protagonista</hi>. Per ora. E con lui il suo <hi rend="#b">presidente</hi>, nel calcio e persino in <hi rend="#b">politica</hi>. In queste settimane <hi rend="#b">Berlusconi</hi> sta vivendo una specie di seconda (facciamo pure terza, o quarta) <hi rend="#b">giovinezza</hi>, un’ultima ondata di <hi rend="#b">sovraesposizione</hi> mediatica, tra i successi dei rossoneri e la campagna verso il voto del 4 dicembre. E questo ha ravvivato la sua nostalgia per i bei tempi. Il <hi rend="#b">Milan</hi> vince? Allora quasi quasi se lo tiene. Arriva il <hi rend="#b">referendum</hi>? Magari si <hi rend="#b">ricandida</hi> alle prossime elezioni. Come un vecchio che non vuole arrendersi al tempo che passa e mollare l’osso: il suo (costosissimo) <hi rend="#b">giocattolo</hi> e il suo lavoro, le due passioni di una <hi rend="#b">vita</hi>. I figli lo invitano a vendere, a farsi da parte, <hi rend="#b">godersi</hi> la meritata pensione. Lui acconsente, la ragione gli dice che è la cosa giusta da fare (infatti il <hi rend="#b">closing</hi>, previsto per il 13 dicembre, dovrebbe essere solo rinviato a fine <hi rend="#b">gennaio</hi>: la cessione resta la prima opzione, la più sensata). Salvo fare le bizze e puntare i <hi rend="#b">piedi</hi> alla prima occasione utile, per la voglia di essere ancora l’uomo che vince “nel <hi rend="#b">pallone</hi> e nella vita”.</p>
    <p>Peccato che sia tutta o quasi un’<hi rend="#b">illusione</hi>. Anche due anni fa di questi tempi (quando c’era <hi rend="#b">Inzaghi</hi> in panchina) i rossoneri arrivarono alla sosta in piena corsa per l’<hi rend="#b">Europa</hi>, salvo poi crollare nel girone di ritorno. Prima o poi <hi rend="#b">Suso</hi> smetterà di essere il <hi rend="#b">Messi</hi> della <hi rend="#b">Serie A</hi>, Montella dovrà fare i conti con i <hi rend="#b">limiti</hi> di una rosa corta, con pochi cambi e diversi buchi in ruoli chiave. E allora <hi rend="#b">riemergeranno</hi> tutti i problemi di gestione di una società che non si può mantenere senza investire cifre che la <hi rend="#b">famiglia Berlusconi</hi> non può o non vuole più permettersi. Già al prossimo mercato di <hi rend="#b">gennaio</hi>, quando allenatore e tifosi reclameranno rinforzi, i nodi potrebbero venire al <hi rend="#b">pettine</hi>. Esattamente come, passata la sbornia referendaria che ha regalato a tutti un briciolo di <hi rend="#b">visibilità</hi>, saranno gli altri pesci grossi a giocarsi l’eredità del <hi rend="#b">risultato</hi> (qualsiasi esso sia). Ma non ricordatelo a <hi rend="#b">Berlusconi</hi>: il suo Milan è di nuovo grande, magari tornerà anche <hi rend="#b">Forza Italia</hi>. E la musica dance degli <hi rend="#b">Anni Novanta</hi>.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>