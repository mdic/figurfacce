<doc sitename="Il Fatto Quotidiano" title="Frode fiscale, così il colpo di spugna di Renzi salva B da condanna Mediaset - Il Fatto Quotidiano" author="Carlo Di Foggia" date="2015-01-04" url="http://www.ilfattoquotidiano.it/2015/01/04/frode-fiscale-cosi-colpo-spugna-renzi-salva-b-condanna-mediaset/1313223/" hostname="ilfattoquotidiano.it" description="Niente grazia, non serve. Questione di tempi e dettagli. Mettiamoli in fila: elezioni per il Quirinale alle porte, un provvedimento approvato alla vigilia di Natale, un articolo infilato in extremis, cinque righe di testo, e il patto del Nazareno si sublima: la riabilitazione di Silvio Berlusconi. Tecnicismi a parte è questo il possibile risultato della …" categories="Politica" tags="Diritti TV;Evasione Fiscale;Matteo Renzi;Mediaset;Silvio Berlusconi" fingerprint="ed8e882769f64415">
  <main><head rend="h1">Frode fiscale, così il colpo di spugna di Renzi salva B da condanna Mediaset</head><graphic src="https://st.ilfattoquotidiano.it/wp-content/uploads/2015/01/berlusconi-renzi-675.jpg"/><p>Niente <hi rend="#b">grazia</hi>, non serve. Questione di tempi e dettagli. Mettiamoli in fila: elezioni per il Quirinale alle porte, un provvedimento approvato alla vigilia di Natale, un articolo infilato in extremis, cinque righe di testo, e il patto del Nazareno si sublima: la riabilitazione di<hi rend="#b"> Silvio Berlusconi</hi>. Tecnicismi a parte è questo il possibile risultato della <ref target="http://www.ilfattoquotidiano.it/2014/12/29/fisco-renzi-rivendica-decreto-natale-allarga-maglie-per-evasori/1302573/">norma infilata da Palazzo Chigi nel decreto di attuazione della delega fiscale approvato lo scorso 24 dicembre.</ref></p><p>Nei giorni scorsi <ref target="http://www.ilfattoquotidiano.it/2015/01/03/evasione-sottosegretario-accusa-governo-renzi-quella-legge-sana-frode-fiscale/1311867/">il Fatto ha raccontato l’incredibile genesi di una modifica che non figurava nel testo uscito dal ministero dell’Economia (che l’aveva bocciata) e che – all’ultimo giro di boa – è comparsa poco prima di entrare nel Consiglio dei Ministri</ref>: di fatto permetterà al fu Cavaliere di tornare in campo, libero, cancellando con un tratto di penna </p><p><ref target="http://www.ilfattoquotidiano.it/2013/08/01/sentenza-mediaset-berlusconi-condannato-a-4-anni-annullata-linterdizione/673844/">la</ref>. Quella che</p><hi rend="#b">condanna a 4 anni</hi>– e due di<hi rend="#b">interdizione</hi>dai pubblici uffici – per frode fiscale nel processo per i diritti tv<hi rend="#b">Mediaset</hi><p><ref target="http://www.ilfattoquotidiano.it/2013/11/27/berlusconi-decaduto-da-senatore-cronaca-della-giornata-da-palazzo-madama/792390/">lo ha fatto decadere da Senatore per effetto della</ref>. La norma è l’</p><hi rend="#b">legge Severino</hi><p><hi rend="#b">articolo 19-bis</hi>. Questo stabilisce chiaramente che non si viene più puniti se</p><p><hi rend="#b">Iva</hi>o</p><p><hi rend="#b">imposte sui redditi</hi>evase “non sono superiori al</p><p><hi rend="#b">3%</hi>rispettivamente dell’imposta sul valore aggiunto o dell’imponibile dichiarato”. In pratica non c’è nessun limite, ma solo una</p><p><hi rend="#b">proporzione</hi>, sotto la quale il reato penale scompare: quella che in gergo tecnico si chiama “</p><p><hi rend="#b">soglia parametrata</hi>” e che ha fatto infuriare l’ex ministro delle Finanze</p><p><hi rend="#b">Vincenzo Visco</hi>e – stando a quanto appurato dal</p><p><hi rend="#i">Fatto</hi>– preoccupa anche i vertici dell’Agenzia delle Entrate, a partire dalla neo direttrice</p><p><hi rend="#b">Raffaella Orlandi</hi>, allieva di Visco. L’intervento avrà effetto non solo per il futuro, ma anche per i processi in corso e quelli ormai conclusi per effetto del</p><p><hi rend="#b">“favor rei”</hi>, per cui le disposizioni penali favorevoli valgono anche per il passato. Non solo, la norma è stata scritta in modo da sanare non solo i reati di infedeltà fiscale, come l’evasione, ma anche la frode fiscale. Su un miliardo di reddito si può evadere o frodare il fisco fino a 30 milioni di euro.</p><p>E qui entra in gioco Berlusconi. L’altro contraente del <hi rend="#b">patto del Nazareno</hi> (oltre Renzi, s’intende) è stato condannato per aver evaso il fisco, negli anni 2002 e 2003, per circa 7 milioni di euro, attraverso ammortamenti gonfiati dei diritti televisivi acquistati. È il residuo di una somma ben maggiore – i pm di Milano <hi rend="#b">Fabio De Pasquale </hi>e<hi rend="#b"> Sergio Spadaro</hi> avevano calcolato in 368 milioni di dollari la cifra gonfiata ai fini dell’evasione fiscale – via via erosa dai tempi della prescrizione. Stando alla sentenza, nel 2002 l’importo evaso è di 4,9 milioni di euro su un reddito dichiarato di 397 milioni: l’1,2%. Sul 2003 si tratta invece di 2,4 su 312 milioni di euro: lo 0,7%. In entrambi gli anni la soglia del 3% non viene raggiunta. La percentuale è ancora più bassa se calcolata sul reddito vero (e non dichiarato), che per entrambi gli anni è superiore di qualche milione di euro. In questo modo il reato di frode non sussiste, e si paga solo la <hi rend="#b">sanzione amministrativa</hi>. Cosa comporta? In gergo tecnico si chiama <hi rend="#b">“incidente di esecuzione</hi>”: vista l’estinzione del reato, il condannato fa richiesta al tribunale, e il giudice fa decadere la sentenza di condanna. E con essa, in questo caso, non solo i servizi sociali – cui Berlusconi è stato assegnato – ma anche la pena accessoria, cioè l’interdizione (e quindi la decadenza da Senatore). È già successo ad altri condannati illustri, grazie proprio alle riforme berlusconiane (come quella sul falso in bilancio). Se così fosse, l’“<hi rend="#b">agibilità</hi> politica ” per l’ex Cavaliere auspicata ieri da una fedelissima di Arcore come<hi rend="#b"> Stefania Prestigiacomo</hi> (Fi) come primo atto del prossimo inquilino del Colle sarebbe invece un dato già acquisito: “Serve un pacificatore”, ha spiegato. E invece è arrivata una manina in extremis. A poche settimane dall’inizio del round che porterà all’elezione del prossimo Presidente della Repubblica, dopo le dimissioni di <hi rend="#b">Giorgio Napolitano</hi> non è un dettaglio da poco. Tramontata definitivamente l’ipotesi di una convergenza con il <hi rend="#b">M5S</hi>, i voti di Fi saranno decisivi per evitare una nuova empasse.</p><p>La manina risolve molti problemi. Ed è orfana. Come confermato da più fonti, e ieri dal sottosegretario all’Economia<hi rend="#b"> Enrico Zanetti</hi> (Sc), la norma è stata infatti inserita all’ultimo da Palazzo Chigi dopo che il Tesoro l’aveva bocciata. E anche nella forma peggiore. Per intenderci: quella cassata dal Mef prevedeva l’applicazione solo per l’evasione, non per la frode. La modifica è comunque passata al vaglio del dipartimento affari giuridici della Presidenza del Consiglio, guidato dalla renzianissima <hi rend="#b">Antonella Manzione</hi>, ex capo dei vigili urbani di Firenze. Secondo Visco la norma è un “enorme regalo ai grandi evasori”. A cui si aggiunge anche la triplicazione delle soglie di punibilità (da 50 a 150 mila euro) che – secondo <hi rend="#i">Il Sole 24 Ore</hi> – “farà saltare un processo su tre”. Zanetti ha auspicato una modifica (almeno per la frode). Tocca però a Matteo Renzi disporla.</p><p><hi rend="#b">da Il Fatto Quotidiano del 4 gennaio 2015</hi></p><p>→ <hi rend="#i"> Sostieni l’informazione libera: Abbonati o rinnova il tuo abbonamento al </hi></p><p><hi rend="#b">Fatto Quotidiano</hi></p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>