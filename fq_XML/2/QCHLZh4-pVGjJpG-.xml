<doc sitename="Il Fatto Quotidiano" title="Sicilia, la corsa alle poltrone guarda al passato: con Musumeci tornano gli uomini di Cuffaro, Lombardo e del 61 a 0 - Il Fatto Quotidiano" author="Giuseppe Pipitone" date="2017-11-15" url="https://www.ilfattoquotidiano.it/2017/11/15/sicilia-la-corsa-alle-poltrone-guarda-al-passato-con-musumeci-tornano-gli-uomini-di-cuffaro-lombardo-e-del-61-a-0/3973878/" hostname="ilfattoquotidiano.it" description="C’è l’uomo che guidava la sanità ai tempi di Totò Cuffaro e quello che stringeva i cordoni della borsa quando sulla poltrona più alta di Palazzo d’Orleans sedeva Raffaele Lombardo. Il redivivo Vittorio Sgarbi e la faccia più affilata di una rarissima corrente: quella del cuffarismo d’opposizione. Poi ecco una serie di fedelissimi dell’ultima ora: in …" categories="Politica" tags="Forza Italia;Raffaele Lombardo;Regione Sicilia;Sicilia;Silvio Berlusconi;Totò Cuffaro" fingerprint="6bacfe5c79bf8935">
  <main><head rend="h1">Sicilia, la corsa alle poltrone guarda al passato: con Musumeci tornano gli uomini di Cuffaro, Lombardo e del 61 a 0</head><graphic src="https://st.ilfattoquotidiano.it/wp-content/uploads/2017/11/13/ritornosicilia.jpg"/><p>C’è l’uomo che guidava la sanità ai tempi di <hi rend="#b">Totò Cuffaro</hi> e quello che stringeva i cordoni della borsa quando sulla poltrona più alta di Palazzo d’Orleans sedeva<hi rend="#b"> Raffaele Lombardo</hi>. Il redivivo <hi rend="#b">Vittorio Sgarbi</hi> e la faccia più affilata di una rarissima corrente: quella del cuffarismo d’opposizione. Poi ecco una serie di fedelissimi dell’ultima ora: in estate erano ancora sostenitori di <hi rend="#b">Rosario Crocetta</hi>, poi hanno cambiato cavallo e adesso sono pronti ad incassare il premio di una scommessa vinta. Sono le facce del <hi rend="#b">nuovo-vecchio</hi> governo della Regione Siciliana. <ref target="https://www.ilfattoquotidiano.it/2017/11/07/sicilia-il-ritorno-dei-vasa-vasa-micciche-romano-e-i-leghisti-ex-mpa-musumeci-vince-con-97mila-voti-impresentabili/3961797/">Facce importanti, facce che contano, tornate in gioco dopo un lustro di panchina</ref>. E a volte neanche quello.</p><p><hi rend="#b">L’ex pm al vertice della burocrazia-</hi> Nei giorni scorsi il neopresidente Musumeci ci ha tenuto a spiegare che il suo “metodo di lavoro sarà improntato ad una effettiva <hi rend="#b">discontinuità</hi>, nei comportamenti e nei toni, con il<hi rend="#b"> recente passato</hi>”. Un’<hi rend="#i">excusatio non petita</hi>, l’ennesima di una campagna elettorale segnata dall’imbarazzo legato ai candidati <hi rend="#b">impresentabili</hi>. Il bello è che il neogovernatore parla esplicitamente di “<hi rend="#b">recente passato</hi>”, senza fare cenno alcuno al “<hi rend="#b">passato remoto</hi>”: non è un caso. Il primo nome a filtrare dalle nuove stanze del potere infatti è uno e uno solo: quello di <hi rend="#b">Massimo Russo</hi>, ex pm a Palermo, già assessore alla sanità di Lombardo, ora magistrato a Napoli. È a lui che Musumeci vuole affidare l’incarico di <hi rend="#b">segretario generale</hi>, cioè la poltrona più importante dell’intera burocrazia regionale. Prenderebbe il posto di <hi rend="#b">Patrizia Monterosso, </hi>intoccabile segretario generale degli ultimi sette anni, che ha in curriculum una condanna della corte dei conti: deve restituire un milione e duecentomila euro. Nominata da Lombardo ma in carica anche con <hi rend="#b">Rosario Crocetta</hi>, Monterosso ha acquisito lo status di <hi rend="#b">zarina</hi> di Sicilia, una sorta di <hi rend="#b">Richelieu</hi> in gonnella: farla fuori per Musumeci è un atto <hi rend="#b">simbolico</hi>, già annunciato in campagna elettorale.</p><quote>Importanti, che contano, tornate in gioco dopo un lustro in panchina: sono le facce del nuovo-vecchio governo della Sicilia</quote><graphic src="https://st.ilfattoquotidiano.it/wp-content/uploads/2017/11/13/destra2002-300x172.png"/><p><hi rend="#i">B, Cuffaro e Micciché nel 2002</hi></p><p><hi rend="#b">La giunta: 4 assessori certi –</hi> Diverso è il discorso per la giunta: già nelle ore successive alla vittoria, dal comitato palermitano del neo presidente filtravano nomi e modalità da seguire per spartirsi poltrone e incarichi, assessorati e uffici di vertice. In una parola: la <hi rend="#b">torta</hi>. Al netto di debiti fuori bilancio ed emergenze contabili, infatti, il nuovo governo regionale riceverà <ref target="https://www.ilfattoquotidiano.it/2017/11/05/elezioni-sicilia-dai-debiti-alle-riforme-flop-fino-allemigrazione-le-emergenze-che-si-trovera-sul-tavolo-chi-vincera-le-regionali/3930825/">in dote 17,6 miliardi dell’ultimo ciclo settennale di fondi europei (2014-2020), ai quali vanno sommati i 2,3 miliardi del Patto del Sud siglato da Matteo Renzi.</ref></p><p><hi rend="#b">Di tutto quel denaro Crocetta è riuscito a spendere soltanto 300 milioni. Gestire il resto del tesoro sarà compito di</hi></p><p><hi rend="#b">Gaetano Armao</hi>, già assessore al Bilancio di Lombardo e ora pupillo di</p><p><hi rend="#b">Silvio Berlusconi</hi>che lo ha imposto come vicepresidente designato con delega ai conti. È uno dei nomi praticamente certi del nuovo governo. Poi c’è</p><p><hi rend="#b">Roberto Lagalla</hi>, ex rettore dell’università del capoluogo, neoeletto in consiglio regionale con la lista di</p><p><hi rend="#b">Saverio Romano</hi>e già assessore alla Sanità di Cuffaro. “Nello la sanità non gliela dà: sarebbe troppo. Forse la formazione”, commentano dallo staff del neopresidente. Viene sempre dalla lista di Romano un altro assessore</p><p><hi rend="#i">in pectore</hi>: è</p><p><hi rend="#b">Totò Cordaro</hi>, avvocato palermitano e consigliere regionale uscente che negli ultimi cinque anni ha incarnato il volto del</p><p><hi rend="#b">cuffarismo d’opposizione</hi>. Certo di un posto in giunta è poi</p><p><hi rend="#b">Vittorio Sgarbi</hi>, che ha ritirato la sua candidatura a governatore in cambio della delega ai</p><p><hi rend="#b">beni culturali</hi>: torna in Sicilia dopo l’esperienza da sindaco di</p><p><hi rend="#b">Salemi</hi>, conclusa con lo scioglimento per mafia del comune.</p><p><hi rend="#b">Il patto del tre percento –</hi> Fin qui i nomi certi. Poi ci sono gli altri: quelli che saranno partoriti da un sistema più preciso del manuale <hi rend="#b">Cencelli</hi>. Mentre i giornali parlavano del <hi rend="#b">patto dell’arancino</hi> – alla catanese – tra Berlusconi, <hi rend="#b">Matteo Salvini</hi> e <hi rend="#b">Giorgia Meloni</hi>, infatti, i partiti siglavano un altro patto, molto più solido: quello del <hi rend="#b">tre percento</hi>. A ogni forza politica sarebbe toccato un assessore ogni tre punti percentuali raccolti alle urne. Un sistema che serviva a tutelare anche le liste più deboli ma che è stato messo in crisi dal successo della coalizione. Il centrodestra in Sicilia ha vinto troppo: tutte le formazioni hanno superato lo <hi rend="#b">sbarramento</hi>. In alternativa al patto del tre percento, quindi, ecco spuntare la più rigida delle<hi rend="#b"> formule matematiche</hi>: un assessore ogni tre consiglieri eletti. La coalizione ha eletto 36 parlamentari: il risultato della divisione è 12 che è anche l’esatto numero dei posti in giunta.</p><quote>Per spartirsi il potere i partiti hanno siglato il patto del 3 percento</quote><graphic src="https://st.ilfattoquotidiano.it/wp-content/uploads/2017/11/13/large_171102-194357_To21117POL_506-300x200.jpg"/><p><hi rend="#i">Il ritorno di B per Musumeci 2017</hi></p><p><hi rend="#b">Il ritorno dei trombati –</hi>Una proporzione che crea</p><p><hi rend="#b">malumori</hi>tra la maggioranza.</p><p><hi rend="#b">Forza Italia</hi>, infatti, vorrebbe considerare sia Armao che Sgarbi in quota</p><p><hi rend="#b">tecnici</hi>e liberare così sedie ai non eletti. Come</p><p><hi rend="#b">Nino Germanà</hi>, escluso a Messina</p><p><ref target="https://www.ilfattoquotidiano.it/2017/11/06/elezioni-sicilia-lasso-pigliatutto-della-destra-e-lex-pd-genovese-e-musumeci-vola-nei-collegi-degli-impresentabili/3961943/">dall’ondata di voti di</ref>ma imparentato con i</p><hi rend="#b">Genovese junior</hi>,<p><hi rend="#b">Ricciardello</hi>, ricchissimi costruttori finiti nell’inchiesta sulle tangenti</p><p><hi rend="#b">Anas</hi>. Spazzato via dai 17mila voti di Genovese è stato anche</p><p><hi rend="#b">Santi Formica</hi>, vicinissimo a Musumeci, che ora spera di tornare comunque a Palermo dove l’assessore regionale l’ha già fatto: venne condannato dalla</p><p><hi rend="#b">corte dei conti</hi>al pagamento di 378 mila euro per danno erariale. Denaro che aveva tentato di non pagare facendo confluire tutti i suoi beni in un fondo sull’isola di</p><p><hi rend="#b">Jersey</hi>, canale della</p><p><hi rend="#b">Manica</hi>, 2.224 chilometri da casa sua. Condannato dalla corte dei conti a pagare 370mila euro è anche il senatore</p><p><hi rend="#b">Antonio Scavone</hi>, l’uomo che Lombardo in persona vorrebbe in giunta, mentre l’</p><p><hi rend="#b">Udc</hi>punta tutto su</p><p><hi rend="#b">Mimmo Turano,</hi>uno che solo pochi mesi stava col centrosinistra</p><p><hi rend="#b">.</hi>Già assessore nel 2001, Turano è stato un sostenitore del governo Crocetta e ad un certo punto ha pure lasciato l’Udc per rimanere in maggioranza con i centristi di</p><p><hi rend="#b">Giampiero D’Alia</hi>. In primavera, però, ha sentito odore di</p><p><hi rend="#b">sconfitta</hi>ed è tornato subito alla corte di</p><p><hi rend="#b">Lorenzo Cesa.</hi>Intanto dai domiciliari fa sentire la sua voce anche</p><p><hi rend="#b">Cateno De Luca</hi>,</p><p><ref target="https://www.ilfattoquotidiano.it/2017/11/08/messina-arrestato-il-neo-deputato-cateno-de-luca-udc-associazione-a-delinquere-finalizzata-allevasione-fiscale/3965688/">il deputato arrestato 48 ore dopo l’elezione</ref>: “Musumeci, se lei oggi è presidente della lo deve anche a me”, scrive su facebook. Spinge per fare l’assessore anche</p><p><hi rend="#b">Pippo Gennuso</hi>: è uno dei cosiddetti “impresentabili” a causa di un’indagine per truffa ma vuole mettere a frutto i suoi 6.557 voti.</p><p><hi rend="#b"> Lo spoil system – </hi>E mentre gli alleati litigano per spartirsi le poltrone, Musumeci sta già studiando un altro settore delicato: quello dei dirigenti. L’obiettivo è lo </p><p><hi rend="#b">spoil system</hi>: a rischiare la poltrona sono soprattutto i tre dirigenti –</p><p><hi rend="#b">Rosaria Barresi</hi>all’ambiente,</p><p><hi rend="#b">Dario Cartabellotta</hi>alla Pesca e</p><p><hi rend="#b">Patrizia Valenti</hi>ai programmi europei – che hanno fatto gli assessori con Crocetta. Poi sarà la volta delle partecipate con</p><p><hi rend="#b">Antonio Ingroia</hi>che potrebbe lasciare il vertice di</p><p><hi rend="#b">Sicilia digitale</hi>, la società che si occupa dell’informatizzazione della Regione. “Non ero del</p><p><hi rend="#b">Pd</hi>con Crocetta, non diventerò di</p><p><hi rend="#b">destra</hi>con Musumeci. Ma credo che la logica spartitoria degli incarichi, secondo i criteri dell’appartenenza, che ha sempre regnato in Sicilia e nel Paese vada abbandonata”, ha detto di recente l’ex pm, replicando a chi gli contestava di “</p><p><hi rend="#b">strizzare</hi>” l’occhio alla nuova maggioranza per mantenere il suo incarico.</p><quote>Forza Italia vuole liberare sedie per i trombati porta voti</quote><p><hi rend="#b">Il ritorno di Micciché – </hi>Dopo la giunta e le partecipate, la spartizione entrerà dunque direttamente a Palazzo dei Normanni. I consiglieri si insedieranno dopo l’Immacolata, ma la poltrona di presidente dell’Assemblea regionale è stata già rivendicata da un altro volto in bianco e nero: quello di <hi rend="#b">Gianfranco Micciché</hi>. L’uomo dei 61 seggi a zero delle politiche del 2001 è tornato a fare il vicerè di Berlusconi sull’isola riportando<hi rend="#b"> Forza Italia</hi> alla vittoria. Ora vuole tornare a sedere sulla poltrona che fu sua già fino al 2008, dieci anni e un’era politica fa. Il centrodestra, in teoria, ha i voti per eleggerlo subito ma la presidenza dell’Ars viene rivendicata anche dall’opposizione. Il <hi rend="#b">Pd</hi>? Nossignore. È il <hi rend="#b">Movimento 5 Stelle</hi> che chiede di poter occupare la poltrona più alta di <hi rend="#b">Sala d’Ercole</hi> dopo essere stato di gran lunga il partito più votato alle regionali. Come finirà? I maligni suggersicono addirittura che alla fine Micciché potrebbe tornare a fare il presidente dell’Ars anche con i voti del <hi rend="#b">Pd</hi>. Ai dem in cambio andrebbe una vicepresidenza in una prova generale di<hi rend="#b"> larghe intese</hi> che non sembra suscitare alcun imbarazzo. Ma d’altra parte il centrodestra si è ripreso l’isola – in attesa delle politiche – mettendo in scena il più spregiudicato degli esperimenti: andare oltre il <hi rend="#b">Gattopardo</hi>. Tomasi di Lampedusa faceva dire a don Fabrizio di Salina che per non cambiare nulla bisognava cambiare tutto? Bene: gli eredi di Berlusconi in Sicilia <hi rend="#b">non hanno cambiato nulla</hi>. E basta.</p><p><hi rend="#b">Twitter:</hi><ref target="https://twitter.com/pipitone87">@pipitone87</ref></p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>