<doc sitename="Il Fatto Quotidiano" title="Sondaggi, &quot;Pd mai così in basso dal 2014, M5s rallenta&quot;. È testa a testa. Forza Italia e Lega Nord in ascesa: con Fdi vincono - Il Fatto Quotidiano" author="F Q" date="2017-07-01" url="http://www.ilfattoquotidiano.it/2017/07/01/sondaggi-pd-mai-cosi-in-basso-dal-2014-m5s-rallenta-e-testa-a-testa-forza-italia-e-lega-nord-in-ascesa-con-fdi-vincono/3699481/" hostname="ilfattoquotidiano.it" description="Sono tutti concordi: il Pd crolla, il Movimento Cinque Stelle rallenta ma contende ai dem il primo posto nei sondaggi e il centrodestra risorge. Mentre Matteo Renzi ripete il suo mantra (“Non è tempo di alleanze”), i sondaggi dicono l’esatto contrario. Cioè, che anche se il Partito Democratico si alleasse – guardando al centro o …" categories="Politica" tags="Forza Italia;Lega;Matteo Renzi;Movimento 5 Stelle;PD;Silvio Berlusconi;Sondaggi;Sondaggi Elettorali" fingerprint="be961276b93781ac">
  <main>
    <head rend="h1">Sondaggi, “Pd mai così in basso dal 2014, M5s rallenta”. È testa a testa. Forza Italia e Lega Nord in ascesa: con Fdi vincono</head>
    <graphic src="https://st.ilfattoquotidiano.it/wp-content/uploads/2016/02/berlusconi-meloni-salvini-675.jpg"/>
    <p>Sono tutti concordi: il <hi rend="#b">Pd</hi> crolla, il <hi rend="#b">Movimento Cinque Stelle</hi> rallenta ma contende ai dem il primo posto nei sondaggi e il centrodestra risorge. Mentre <hi rend="#b">Matteo Renzi</hi> ripete il suo mantra (“Non è tempo di alleanze”), i <hi rend="#b">sondaggi</hi> dicono l’esatto contrario. Cioè, che anche se il Partito Democratico si alleasse – guardando al centro o virando a sinistra – oggi avrebbe difficoltà a trovare una sponda in grado di portarlo a formare una maggioranza. Mentre dall’altra parte, <ref target="http://www.ilfattoquotidiano.it/2017/07/01/berlusconi-e-finito-ora-e-game-over-tempo-scaduto-gli-avversari-lo-dicono-dal-94-ma-alle-comunali-e-risorto-ancora/3687588/">l’ennesima resurrezione di Silvio Berlusconi </ref>e il boom della </p>
    <p><hi rend="#b">Lega Nord</hi>, garantiscono al centrodestra unito –</p>
    <p><ref target="http://www.ilfattoquotidiano.it/2017/06/26/elezioni-amministrative-2017-tutti-risultati-dei-ballottaggi-renzi-resuscita-berlusconi-la-destra-trionfa-da-genova-pistoia/3686057/">lo stesso che ha vinto a Genova, tanto per intenderci</ref>– la possibilità di governare. La fotografia scattata venerdì dall’</p>
    <p><hi rend="#b">Istituto Ixè</hi>rilevando le intenzioni di voto per la trasmissione di</p>
    <p><hi rend="#i">Raitre</hi>, Agorà, è quasi sovrapponibile a quanto raccontano</p>
    <p><hi rend="#b">Ipsos</hi>e</p>
    <p><hi rend="#b">Demos</hi>per</p>
    <p><hi rend="#i">La Repubblica</hi>e</p>
    <p><hi rend="#i">Corriere della Sera</hi>.</p>
    <p><hi rend="#b">Demos: Pd e M5s appaiati, la destra unita al 32,9%</hi><lb/> Anzi, nel caso del sondaggio pubblicato dal quotidiano romano, la situazione del <hi rend="#b">Partito Democratico</hi> è ancora più difficile. Non è mai sceso così in basso negli ultimi tre anni. L’<hi rend="#b">effetto Renzi</hi>, insomma, è finito. Di più: il <hi rend="#b">segretario</hi> perde anche <hi rend="#b">7 punti</hi> nel gradimento tra i <hi rend="#b">leader</hi>, scivolando alle spalle di <hi rend="#b">Matteo Salvini</hi>. Il 40 per cento delle Europee? Un ricordo sbiadito. Di quel <hi rend="#b">40,8%</hi> i dem hanno lasciato per strada 14,5 punti percentuali. Oggi raccoglierebbero il <hi rend="#b">26,3%</hi> dei voti. Il 2,2 per cento in meno rispetto a un mese fa. Il calo esiste anche per il Movimento Cinque Stelle che si fermerebbe al <hi rend="#b">26%</hi>, un punto e mezzo in meno rispetto a fine maggio, ma ormai praticamente incollato. Chi rimonta è il centrodestra. Tutto. <hi rend="#b">Forza Italia</hi> passa dal 13,3 al <hi rend="#b">14,4%</hi> e come raccontava Berlusconi negli scorsi giorni commentando i ballottaggi, di certo il suo ritorno in tv qualcosa ha contato. Ma a gioire è anche la Lega Nord che secondo Demos arriva al<hi rend="#b"> 13,8%</hi>, praticamente un punto in più rispetto a 30 giorni fa. Oltre il doppio rispetto alle Europee 2014 e mai così in alto negli ultimi tre anni. Guadagnando terreno anche <hi rend="#b">Fratelli d’Italia</hi> (da 4 a 4,7%) il centrodestra unito in questo momento raccoglierebbe il <hi rend="#b">32,9%</hi> dei voti. L’unica coalizione (possibile) in grado di superarlo? <hi rend="#b">Pd</hi>, <hi rend="#b">Mdp</hi> e altri soggetti di <hi rend="#b">sinistra</hi> che – sostiene Demos – arriverebbero al <hi rend="#b">34 per cento</hi>. Ma Renzi ripete: “Non è tempo di alleanze”. Eppure, proprio tra gli elettori del Pd, l’alleanza a sinistra è quella che più scalda i cuori.</p>
    <p><hi rend="#b">Ipsos: M5s primo partito, Lega al 15%</hi><lb/> Le rilevazioni di Ipsos per il<hi rend="#i"> Corsera</hi> concordano in toto. E anche se la percentuale del Pd (<hi rend="#b">27,8</hi>) è più alta, la situazione non migliora. Un punto e mezzo in meno rispetto al <hi rend="#b">7 giugno</hi> e <hi rend="#b">M5s</hi> ancora avanti, grazie al <hi rend="#b">28,3% </hi>dei voti (anche se, in questo caso, il passo indietro è più netto: -2,2%). La governabilità? Difficile con l’<hi rend="#b">Italicum</hi>, anche secondo l’istituto guidato da Nando Pagnoncelli. L’unica possibilità di trovarla – afferma Ipsos – è mettere insieme <hi rend="#b">Grillo</hi>, Salvini e <hi rend="#b">Meloni</hi>. Aggregando i voti, indipendentemente dalla legge elettorale, invece, il centrodestra unito resta la coalizione ‘possibile’ più forte. Anche perché Fi e Lega schizzano:<hi rend="#b"> 14,3%</hi> per il partito di Berlusconi, <hi rend="#b">15%</hi> per quello di Salvini. Con Fratelli d’Italia al <hi rend="#b">4,2%</hi>, la somma è presto fatta: <hi rend="#b">33,5 per cento</hi>. Una crescita dovuta all’incremento chiaro di Forza Italia (+0,8) e al <hi rend="#b">boom</hi> della Lega (+2,6). E anche gli italiani intervistati da Ipsos lanciano un messaggio a Renzi: il <hi rend="#b">54%</hi> degli italiani – dice Pagnoncelli – ritiene che allearsi con la sinistra sia la mossa giusta.</p>
    <p><hi rend="#b">Ixè: -1,9 per il Pd. E la Lega guida il centrodestra</hi><ref target="https://www.ilfattoquotidiano.it/2017/06/30/sondaggi-crollo-del-pd-ma-cala-anche-il-m5s-e-di-nuovo-testa-a-testa-sorpasso-della-lega-nord-su-forza-italia/3697494/">Ieri Ixè aveva certificano che nell’ultimo mese il Pd è passato dal 29,3% al 27,4%</ref>. Una discesa secca, come hanno dimostrato le urne. Più contenuto il calo dei Cinque Stelle, ora al </p>
    <p><hi rend="#b">26,8</hi>. In crescita tutti gli altri partiti. Il balzo più importante è quello della Lega di Matteo Salvini, schizzata al 14 per cento (era al 12,6). Subito dietro gli incrementi di Forza Italia e</p>
    <p><hi rend="#b">Articolo Uno-Mdp</hi>, che rispetto al 26 maggio hanno guadagnato lo</p>
    <p><hi rend="#b">0,7%</hi>. Mentre Fratelli d’Italia è ferma al</p>
    <p><hi rend="#b">4,4</hi>e, in un centrodestra unito, sarebbe decisivo per staccare nettamente il Pd che in questo momento faticherebbe anche in coppia con Mdp. Il partito di Silvio Berlusconi è infatti al</p>
    <p><hi rend="#b">13,7%</hi>, mentre il nuovo soggetto politico di</p>
    <p><hi rend="#b">Bersani</hi>e</p>
    <p><hi rend="#b">D’Alema</hi>passa dal</p>
    <p><hi rend="#b">2,7%</hi>al</p>
    <p><hi rend="#b">3,4%</hi>. La somma? L’aggregazione dei voti di Lega Nord, Forza Italia e Fdi-An è</p>
    <p><hi rend="#b">32,1%</hi>con Salvini a giocare un ruolo chiave nella lotta per la</p>
    <p><hi rend="#b">leadership</hi>. Al Pd non basterebbe far pace con gli scissionisti (</p>
    <p><hi rend="#b">30,8</hi>) per mettere la freccia.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>