<doc sitename="Il Fatto Quotidiano" title="Mafia, Dell'Utri resta in carcere. Rigettata la richiesta di revisione per l'ex senatore - Il Fatto Quotidiano" author="Giuseppe Pipitone" date="2018-03-08" url="https://www.ilfattoquotidiano.it/2018/03/08/mafia-dellutri-resta-in-carcere-rigettata-la-richiesta-di-revisione-per-lex-senatore/4212533/" hostname="ilfattoquotidiano.it" description="Marcello Dell’Utri resta in carcere. Lo ha deciso la seconda sezione della corte d’appello di Caltanissetta, rigettando la richiesta di revisione presentata dall’ex senatore di Forza Italia. Respinta di conseguenza anche la richiesta di sospensione dell’esecuzione della pena per lo storico braccio destro di Silvio Berlusconi, avanzata nel dicembre scorso dalla procura generale nissena. A chiedere la revisione …" categories="Cosa Nostra" tags="Forza Italia;Mafia;Marcello Dell’Utri;Silvio Berlusconi" fingerprint="b7c9a749b12d4ab7">
  <main><head rend="h1">Mafia, Dell’Utri resta in carcere. Rigettata la richiesta di revisione per l’ex senatore</head><graphic src="https://st.ilfattoquotidiano.it/wp-content/uploads/2018/03/08/dellutri3.jpg"/><p><hi rend="#b">Marcello Dell’Utri</hi> resta in carcere. Lo ha deciso la seconda sezione della corte d’appello di <hi rend="#b">Caltanissetta</hi>, rigettando la <hi rend="#b">richiesta di revision</hi>e presentata dall’ex senatore di <hi rend="#b">Forza Italia</hi>. Respinta di conseguenza anche la richiesta di sospensione dell’esecuzione della pena per lo storico braccio destro di <hi rend="#b">Silvio Berlusconi</hi>, <ref target="https://www.ilfattoquotidiano.it/2017/12/22/marcello-dellutri-la-procura-generale-di-caltanissetta-chiede-la-sospensione-della-pena-per-lex-senatore/4056448/">avanzata nel dicembre scorso dalla procura generale nissena.</ref> A chiedere la revisione del processo per l’ex manager di </p><p><hi rend="#b">Publitalia</hi>erano stati i suoi legali, gli avvocati</p><p><hi rend="#b">Francesco Centonze</hi>e</p><p><hi rend="#b">Tullio Padovani</hi>. La corte, presieduta da Andreina Occhipinti, ha 45 giorni di tempi per depositare le motivazioni della sentenza. I legali dell’ex parlamentare, in ogni caso, annunciano il ricorso in</p><p><hi rend="#b">Cassazione</hi>.</p><p>La decisione dei giudici nisseni, inizialmente fissata per gennaio, era stata rinviata perché, a sorpresa, <ref target="https://www.ilfattoquotidiano.it/2018/01/18/dellutri-la-decisione-sulla-scarcerazione-dellex-senatore-slitta-a-dopo-le-elezioni/4101141/">la corte si era vista sollevare un conflitto di competenza dalla procura generale di Palermo.</ref></p><p><hi rend="#b">A chiedere un incidente di esecuzione alla corte d’appello del capoluogo siciliano erano stati sempre i legali di Dell’Utri. L’incidente di esecuzione nel frattempo è stato respinto, quindi è toccato ai magistrati di Caltanissetta esprimersi. Avevano tre opzioni:</hi></p><p><hi rend="#b">sospendere l’esecuzione della pena</hi>e decidere successivamente sulla revisione, pronunciarsi sulla revisione positivamente, scarcerando Dell’Utri, o</p><p><hi rend="#b">rigettare l’istanza</hi>nel merito e quindi anche la richiesta di scarcerazione. Hanno optato per quest’ultima ipotesi.</p><p><hi rend="#b">Il no alla liberazione per motivi di salute –</hi> Condannato dalla <hi rend="#b">corte di Cassazione</hi> nel maggio del 2014 a sette anni di carcere per <hi rend="#b">concorso esterno</hi> a <hi rend="#b">Cosa nostra</hi>, Dell’Utri deve scontare ancora meno di due anni di reclusione. Al momento è in detenzione ospedaliera all’interno del carcere romano di <hi rend="#b">Rebibbia</hi>. Nelle scorse settimane gli avvocati dell’ex senatore si erano visti respingere <ref target="https://www.ilfattoquotidiano.it/2018/02/06/dellutri-resta-carcere-giudici-se-libero-potrebbe-fuggire-puo-camminare-patologie-non-stato-avanzato/4140524/">per due volte dal tribunale di sorveglianza di Roma un’istanza di differimento della pena per motivi di salute</ref>. “La posizione giuridica di Dell’Utri non è in alcun modo </p><p><hi rend="#b">rassicurante</hi>: la sentenza in esecuzione ha accertato i suoi rapporti con i vertici di</p><p><hi rend="#b">Cosa nostra</hi>dai primi anni ’70 al 1992. Allarmante appare la</p><p><hi rend="#b">pregressa latitanza</hi>in Libano, avvenuta nel 2014, vale a dire poco meno di quattro anni fa, nonostante l’età, la patologia cardiaca e le altre affezioni già all’epoca</p><p><hi rend="#b">presenti</hi>”, scrivevano i giudici spiegando il loro no alla liberazione.</p><p><hi rend="#b">Il caso Contrada –</hi> Da tempo, però, i legali dell’ex numero uno di <hi rend="#b">Publitalia</hi> ritengono che quello di Dell’Utri sia assolutamente sovrapponibile al caso Contrada. Tutto è legato alla sentenza della <hi rend="#b">Corte europea dei diritti dell’uomo</hi> che tre anni fa ha dichiarato <hi rend="#b">illegittima </hi>la condanna inflitta nel 2007 all’ex numero due del Sisde. Era l’aprile del 2015 quando i giudici di Strasburgo avevano stabilito che l’ex superpoliziotto non andava condannato per concorso esterno perché all’epoca dei fatti contestati (che vanno dal 1979 al 1988) il reato “<hi rend="#b">non era sufficientemente chiaro</hi>“. Lo sarebbe diventato solo nel 1994 con la sentenza Demitry, che tipizzava per la prima volta quella inedita fattispecie nata dall’unione dell’articolo <hi rend="#b">110 </hi>(concorso) e <hi rend="#b">416 bis</hi> (associazione mafiosa) del codice penale. A “inventarsi” quel reato al tempo del pool antimafia di Palermo era stato <hi rend="#b">Giovanni Falcone</hi>: occorreva un modo, infatti, per perseguire i colletti bianchi che contribuiscono continuativamente alla crescita dell’associazione mafiosa senza mai farne parte a livello organico.</p><p><hi rend="#b">La Cedu e il concorso esterno –</hi> Poco importa, però. Perché a causa di un errore dei rappresentanti dello Stato Italiano (come ricordato in <ref target="https://www.ilfattoquotidiano.it/premium/articoli/berlusconi-ultimo-tango-a-strasburgo/">un’inchiesta di MillenniuM, il mensile del Fatto Quotidiano</ref>), la Cedu condannò l’Italia a risarcire Contrada ritenendo che fosse stato </p><p><hi rend="#b">condannato illegittimamente</hi>. Come l’ex agente segreto anche Dell’Utri è stato giudicato colpevole per fatti avvenuti prima del 1994 – nel caso dell’ex senatore fino al 1992 – e quindi</p><p><hi rend="#b">non “coperti”</hi>dalla sentenza Demitry. Gli avvocati dello storico braccio destro di Berlusconi hanno quindi provato la strada dell’incidente di esecuzione davanti alla corte d’appello di Palermo sostenendo l’immediata</p><p><hi rend="#b">applicazione</hi>del verdetto Cedu al loro assistito. Ma l’istanza, che conteneva la richiesta di sospensione della pena, è stata respinta. Stessa decisione ha preso la</p><p><hi rend="#b">Cassazione</hi>a cui i legali hanno fatto ricorso: i giudici della Suprema corte, però, hanno indicato la via della revisione. Processo che si è aperto davanti ai giudici di Caltanissetta, competenti per legge, visto che Dell’Utri è stato condannato dal tribunale di Palermo. Nel frattempo gli avvocati si sono anche rivolti alla corte di</p><p><hi rend="#b">Strasburgo</hi>, che però non si è ancora pronunciata. Nel corso della revisione il procuratore generale nisseno ha chiesto dunque alla corte d’appello la sospensione dell’esecuzione della pena. Istanza che, però, è stata respinta.</p><p><hi rend="#b">Condannato perché garante tra B. e la mafia –</hi> Ma chi è l’uomo al quale è stata negata la libertà? <ref target="https://www.ilfattoquotidiano.it/2018/02/25/berlusconi-il-falso-quotidiano-mi-accusa-di-aver-pagato-la-mafia-e-scritto-nero-su-bianco-nella-sentenza-dellutri/4186668/">Nelle motivazioni della sentenza definitiva di condanna, i giudici definiscono Dell’Utri come </ref> il<hi rend="#b"> garante “decisivo”</hi> dell’accordo tra Berlusconi <hi rend="#b">e</hi><hi rend="#b">Cosa nostra</hi> e “la sistematicità nell’erogazione delle cospicue somme di denaro da Marcello Dell’Utri a <hi rend="#b">Gaetano Cinà</hi> sono indicative della ferma <hi rend="#b">volontà</hi> di Berlusconi di dare attuazione <hi rend="#b">all’accordo</hi> al di là dei mutamenti degli assetti di vertice di Cosa nostra”. E ancora, la Suprema corte – nelle stesse motivazioni depositate nel luglio del 2014 – ricorda che il “perdurante rapporto di Dell’Utri con l’<hi rend="#b">associazione mafiosa</hi> anche nel periodo in cui lavorava per <hi rend="#b">Filippo Rapisarda</hi> e la sua costante <hi rend="#b">proiezione</hi> verso gli interessi dell’amico imprenditore Berlusconi veniva logicamente desunto dai giudici territoriali anche dall’incontro, avvenuto nei primi mesi del 1980, a Parigi, tra l’imputato, <hi rend="#b">Bontade </hi>e <hi rend="#b">Teresi</hi>, incontro nel corso del quale Dell’Utri chiedeva ai due esponenti mafiosi 20 miliardi di lire per l’acquisto di film per <hi rend="#b">Canale 5</hi>“.</p><p><hi rend="#b">La trattativa e il no alla liberazione: “Può fuggire” –</hi> La condanna definitiva, però, non è l’unico guaio giudiziario per Dell’Utri. Oggi l’ex senatore è nuovamente <ref target="https://www.ilfattoquotidiano.it/2017/10/31/stragi-di-mafia-berlusconi-e-dellutri-indagati-firenze-dopo-le-intercettazioni-di-graviano-audio-esclusivo/3946945/"> indagato dalla procura di Firenze con un’accusa pesantissima: insieme a Berlusconi è sospettato di essere tra i possibili mandanti occulti delle stragi del 1993 a Firenze, Roma eMilano</ref>. Sul suo capo, inoltre, pende anche un’altra richiesta di condanna. </p><p><ref target="https://www.ilfattoquotidiano.it/2018/01/26/processo-trattativa-procura-chiede-12-anni-per-marcello-dellutri-e-15-per-il-generale-mario-mori/4117920/">È quella a 12 anni di reclusione avanzata alcune settimane fa dalla procura di</ref>“Considerate le pendenze per reati molto gravi che potrebbero determinare nuove</p><hi rend="#b">Palermo</hi>nel processo sulla cosiddetta<hi rend="#b">Trattativa tra pezzi dello Stato e Cosa nostra</hi>in cui l’ex senatore è imputato per minaccia e violenza a corpo politico dello Stato.<p><hi rend="#b">consistenti pene detentive</hi>e tenuto conto del recente tentativo di sottrarsi all’esecuzione penale, non si ritiene di poter escludere il</p><p><hi rend="#b">pericolo di fuga</hi>, non trovandosi in condizioni fisiche impeditive della deambulazione e del movimento, e non essendo le malattie in fase avanzata e debilitante”, scrivevano i giudici del tribunale di sorveglianza di Roma negando a Dell’Utri la scarcerazione per motivi di salute. Tradotto: l’ex senatore potrebbe essere condannato di nuovo per altri reati, è già stato</p><p><hi rend="#b">latitante</hi>e non sta poi così male. In pratica, secondo i magistrati capitolini, Dell’Utri può nuovamente fuggire all’estero. Per il momento, però, rimarrà in carcere.</p><p><hi rend="#b">Twitter</hi>: <ref target="https://twitter.com/pipitone87">@pipitone87</ref></p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>