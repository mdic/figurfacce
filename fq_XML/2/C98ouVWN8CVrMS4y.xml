<doc sitename="Il Fatto Quotidiano" title="Berlusconi aggredito dai comunisti. Ospite di Rivoluzione cristiana: &quot;Era il '48. A casa in sangue e schiaffo di mia madre&quot; - Il Fatto Quotidiano" author="F Q" date="2017-11-11" url="https://www.ilfattoquotidiano.it/2017/11/11/berlusconi-aggredito-dai-comunisti-ospite-di-rivoluzione-cristiana-era-il-48-a-casa-in-sangue-e-schiaffo-di-mia-madre/3971501/" hostname="ilfattoquotidiano.it" description="Malmenato da un gruppo di simpatizzanti comunisti mentre attaccava manifesti della Democrazia cristiana e poi schiaffeggiato dalla madre quando è tornato a casa in sangue: è il racconto che Silvio Berlusconi ha fatto in una telefonata ieri sera intervenendo al convegno di Rivoluzione cristiana di Gianfranco Rotondi che si sta svolgendo a Saint-Vincent. “Quando avevo …" categories="Politica" tags="Comunisti;Democrazia Cristiana;Gianfranco Rotondi;Silvio Berlusconi" fingerprint="2bbffb6ddaef4874">
  <main>
    <p>Malmenato da un gruppo di simpatizzanti comunisti mentre attaccava manifesti della <hi rend="#b">Democrazia cristiana</hi> e poi schiaffeggiato dalla madre quando è tornato a casa in sangue: è il racconto che <hi rend="#b">Silvio Berlusconi</hi> ha fatto in una telefonata ieri sera intervenendo al convegno di <hi rend="#b">Rivoluzione cristiana</hi> di <hi rend="#b">Gianfranco Rotondi</hi> che si sta svolgendo a <hi rend="#b">Saint-Vincent</hi>. “Quando avevo 12 anni, nel 1948, andavo con tre compagni di liceo – ha raccontato Berlusconi – ad attaccare i manifesti per la Democrazia cristiana. C’era un manifesto di un’efficacia straordinaria che diceva così: ‘<hi rend="#b">Nella cabina elettorale Dio ti vede</hi>‘. Una volta mentre ero sulla scala sono arrivati cinque ragazzotti che attaccavano invece i manifesti del <hi rend="#b">Partito comunista italiano</hi>. I miei amici se la sono data a gambe. Questi mi dicono: ‘Vieni giù che dobbiamo dirti qualcosa’. Poi mi malmenano, mi fanno uscire il sangue dalla faccia. Io sgomito, riesco a svincolarmi e corro, sono sempre stato un grande velocista”. “Quando sono tornato a casa – prosegue – mia madre venne ad aprirmi la porta, mi vide con la faccia tutta insanguinata e mi diede l’unico schiaffo in vita sua perché credeva che fossi andato a scuola in bicicletta e non voleva che lo facessi. Di questo schiaffo mi ha chiesto scusa tutta la vita”. “Ricordo ancora come se fosse ieri questo avvenimento, con quel manifesto, quindi se c’è qualcuno che è felice di rivedere il manifesto della Democrazia cristiana e lo scudo crociato questo qualcuno si chiama Silvio Berlusconi”, ha concluso</p>
    <p>Gentile lettore, la pubblicazione dei commenti è sospesa dalle 20 alle 9, i commenti per ogni articolo saranno chiusi dopo 72 ore, il massimo di caratteri consentito per ogni messaggio è di 1.500 e ogni utente può postare al massimo <hi rend="#b">150 commenti alla settimana</hi>. Abbiamo deciso di impostare questi limiti per migliorare la qualità del dibattito. È necessario attenersi <ref target="http://www.ilfattoquotidiano.it/termini-e-condizioni-dutilizzo/"> Termini e Condizioni di utilizzo del sito (in particolare punti 3 e 5)</ref>: evitare gli insulti, le accuse senza fondamento e mantenersi in tema con la discussione. I commenti saranno pubblicati dopo essere stati letti e approvati, ad eccezione di quelli pubblicati dagli utenti in white list (vedere il punto 3 della nostra policy). Infine non è consentito accedere al servizio tramite account multipli. Vi preghiamo di segnalare eventuali problemi tecnici al nostro </p>
    <p><ref target="mailto:tech+comments@ilfattoquotidiano.it">supporto tecnico</ref>La Redazione</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>