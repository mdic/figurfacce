<doc sitename="Il Fatto Quotidiano" title="Berlusconi bombarda centrodestra e trattative di governo: &quot;Il M5s è un pericolo come i comunisti. Intesa col Pd&quot; - Il Fatto Quotidiano" author="F Q" date="2018-04-20" url="https://www.ilfattoquotidiano.it/2018/04/20/berlusconi-bombarda-centrodestra-e-trattative-di-governo-il-m5s-e-un-pericolo-come-i-comunisti-intesa-col-pd/4305018/" hostname="ilfattoquotidiano.it" description="Di tempo non ce n’è più, è arrivato il momento di rompere tutto. Silvio Berlusconi fa quello che voleva fare da giorni, quello che aveva fatto capire con i gesti di Marcel Marceau. Non ce la fa più a seguire la strada indicata da Matteo Salvini. Ha sopportato di incoronarlo, a fatica, leader del centrodestra. …" categories="Politica" tags="Movimento 5 Stelle;Silvio Berlusconi" fingerprint="ecb456d0a9864334">
  <main>
    <head rend="h1">Berlusconi bombarda centrodestra e trattative di governo: “Il M5s è un pericolo come i comunisti. Intesa col Pd”</head>
    <graphic src="https://st.ilfattoquotidiano.it/wp-content/uploads/2018/04/20/Berlusconi-675.jpg"/>
    <p>Di tempo non ce n’è più, è arrivato il momento di rompere tutto. <hi rend="#b">Silvio Berlusconi</hi> fa quello che voleva fare da giorni, quello che aveva fatto capire con i gesti di <hi rend="#b">Marcel Marceau</hi>. Non ce la fa più a seguire la strada indicata da <hi rend="#b">Matteo</hi><hi rend="#b">Salvini</hi>. Ha sopportato di incoronarlo, a fatica, leader del centrodestra. Ma dopo i tentativi di trattativa,<ref target="https://www.ilfattoquotidiano.it/2018/04/19/governo-consultazioni-casellati-di-maio-firma-del-contratto-solo-con-lega-non-ostile-il-sostegno-di-forza-italia/4302975/"> approfitta delle conclusioni di Luigi Di Maio (un contratto di governo solo con la Lega)</ref> per trasformarle in un </p>
    <p><hi rend="#i">casus belli</hi>. E</p>
    <p><ref target="https://www.ilfattoquotidiano.it/2018/04/20/governo-casellati-al-quirinale-centrodestra-pezzi-salvini-chiama-di-maio-ma-berlusconi-m5s-pericolo/4304688/">nell’esatto momento in cui Salvini chiama la Casellati mentre lei sale i gradini del Quirinale per andare a riferire gli esiti del mandato esplorativo per dire che ancora sta parlando con Di Maio per capire cosa fare</ref>, lui – il leader di Forza Italia – sale su un palco a</p>
    <p><hi rend="#b">Larino</hi>, in provincia di</p>
    <p><hi rend="#b">Campobasso</hi>, nel</p>
    <p><hi rend="#b">Molise</hi>diventato capitale della politica nazionale, e spacca tutto: il confronto logorante con il M5s, la possibilità di</p>
    <p><hi rend="#b">un governo “politico”</hi>, l’alleanza con il resto del centrodestra. Se ieri, all’uscita dal confronto con la Casellati, a Palazzo Giustiniani, era rimasto composto, in silenzio, quasi “guardato a vista” da</p>
    <p>
      <hi rend="#b">Giorgia</hi>
    </p>
    <p><hi rend="#b">Meloni</hi>, oggi si scatena, taglia tutti i ponti diplomatici, trasforma Salvini in Penelope, nel senso di quella della tela: “Nessun accordo è possibile con i Cinquestelle, un partito che non conosce l’abc della democrazia, che prova invidia sociale, formato solo da</p>
    <p><hi rend="#b">disoccupati</hi>, e che rappresenta</p>
    <p><hi rend="#b">un pericolo per l’Italia</hi>“. Dopo aver chiesto “uguale dignità” a Di Maio che si rifiuta di avere Forza Italia al governo, ora dice che “Gli italiani hanno votato molto male.</p>
    <p><hi rend="#b">Seguo</hi>tutto con</p>
    <p><hi rend="#b">disgusto</hi>, va tutto di male in peggio”. I Cinquestelle, lo stesso Di Maio, aveva dovuto richiamare a sé tutte le energie diplomatiche, lasciando da parte per una volta le questioni della “impresentabilità” dell’ex presidente del Consiglio “</p>
    <p><hi rend="#b">male assoluto</hi>” e nascondendo il disagio di incontrare i berlusconiani dietro al fatto che un “</p>
    <p><hi rend="#b">tavolo a 4</hi>” avrebbe troppo ricordato la</p>
    <p><hi rend="#b">Prima Repubblica</hi>. E lui, invece, ora se ne frega una volta per tutte: “Nella formazione del governo ho cercato di dare seguito a cosa voleva la Lega in modo che qualche persona competente fosse dentro una squadra di</p>
    <p><hi rend="#b">inefficienti</hi>. Ma ho verificato quanto il Movimento 5 Stelle sia un partito non democratico, un pericolo per l’Italia” ribadisce.</p>
    <p>Finalmente le quinte diventano ribalta, una volta di più. La cronaca conferma tutti i <hi rend="#b">retroscena</hi> dei giornali che parlavano dell’insofferenza di Berlusconi verso la linea scelta dalla guida della coalizione. Ed eccola, l’insofferenza. Esplode. Un governo istituzionale, del presidente, di scopo, <hi rend="#b">di responsabilità</hi>? “Non so di cosa si parli. Io credo che la soluzione sia un governo di centrodestra che trovi in Parlamento persone responsabili che diano loro i voti necessari. Tutte le altre soluzioni sono dannose per l’Italia”. <hi rend="#b">Fico</hi>? Figurarsi: “Già il fatto di dare un incarico a uno così la dice lunga… Tutti i 5 Stelle sono incapaci di fare qualcosa di buono per l’Italia”. Nella sua furia distruttrice trova il modo di insultare i disoccupati più che i Cinquestelle: “Ma che stanno a fare questi qui che non hanno mai fatto niente della vita… Ma dai… Prendiamo consapevolezza di chi sono e con chi abbiamo a che fare. Uno: Cinque stelle è il <hi rend="#b">partito dei disoccupati</hi>. Due: è il partito di chi vuole raggiungere il potere per togliere a chi ha e prendere per sé. Io davvero mi trovo di fronte a questo destino: a 12 anni sono dovuto scendere in piazza ad attaccare i manifesti perchè<hi rend="#b"> ero contro i comunisti</hi>, nel ’94 scesi in campo per tutelare l’Italia dagli ex comunisti e oggi, alla mia età, devo tornare in campo per difendere il mio paese da M5s. Mi sono abbastanza rotto!”. <ref target="https://www.ilfattoquotidiano.it/2018/04/20/governo-berlusconi-m5s-a-mediaset-li-prenderei-per-pulire-i-cessi-gente-che-non-ha-mai-fatto-nulla-nella-vita/4305292/">La deriva non si ferma: “E’ gente che non ha mai fatto nulla nella vita: nella mia azienda li prenderei per pulire i cessi”.</ref></p>
    <p>Fino a invertire a U la rotta: “Io penso a un governo di centrodestra che guardi al gruppo misto e ad alcuni esponenti del Pd – risponde fuori dai denti – Su questo punto la penso molto diversamente da <hi rend="#b">Giorgia Meloni</hi> e <hi rend="#b">Matteo</hi><hi rend="#b">Salvini</hi>“. Aveva rifiutato che Di Maio scegliesse con chi parlare, ma ora è lui che dà le patenti di agibilità. Solo lui può farlo: “Il Partito democratico dal punto di vista della responsabilità e della democrazia è anni luce davanti ai Cinquestelle”. Questa volta, però, quando si volta si sente un po’ più solo. Almeno a parole, il Pd lo lascia a fare il Nazareno da solo: “Berlusconi sogna se pensa di potersi prendere alcuni esponenti del Pd – risponde <hi rend="#b">Ettore Rosato</hi> – E sogna ancora di più se pensa che possa esserci il Pd a sostegno di un governo con Salvini e la Meloni. Non faremo la ruota di scorta di nessuno”. “La linea ‘tocca a loro’ era quella giusta” aggiunge Rosato riprendendo le parole usate meno di 24 ore fa da <hi rend="#b">Matteo</hi><hi rend="#b">Renzi</hi>. Invece <hi rend="#b">Andrea</hi><hi rend="#b">Marcucci</hi>, il capogruppo ultrarenziano del Senato, sempre iperattivo su twitter e sulle agenzie, non risponde a Berlusconi, ma a Salvini: “Stia tranquillo, il Pd non pensa minimamente a sostenere un governo con la Lega”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>