<doc sitename="Il Fatto Quotidiano" title="Elezioni, Renzi: “Migranti? Non condivido linea della Bonino. Quella di Minniti è molto più seria” - Il Fatto Quotidiano" author="Gisella Ruccia" date="2018-02-13" url="https://www.ilfattoquotidiano.it/2018/02/13/elezioni-renzi-migranti-non-condivido-linea-della-bonino-quella-di-minniti-e-molto-piu-seria/4157232/" hostname="ilfattoquotidiano.it" description="“Migranti? Non condivido la linea di Emma Bonino. Quella di Minniti, invece, è molto solida, sta aiutando l’Italia ed è molto più seria e credibile di altre. Per risolvere il problema dell’immigrazione, bisogna bloccare le partenze, cosa che ha fatto Minniti. Io sono orgoglioso del suo lavoro”. Sono le parole del leader del Pd, Matteo …" categories="Elezioni Politiche 2018" tags="Emma Bonino;Fascismo;La7;Luca Traini;Marco Minniti;Matteo Renzi;Matteo Salvini;Migranti;PD;Silvio Berlusconi" fingerprint="faaa3224c868d38c">
  <main>
    <p>“<hi rend="#b">Migranti</hi>? Non condivido la linea di <hi rend="#b">Emma Bonino</hi>. Quella di <hi rend="#b">Minniti</hi>, invece, è molto solida, sta aiutando l’Italia ed è molto più seria e credibile di altre. Per risolvere il problema dell’immigrazione, bisogna <hi rend="#b">bloccare le partenze</hi>, cosa che ha fatto Minniti. Io sono orgoglioso del suo lavoro”. Sono le parole del leader del <hi rend="#b">Pd, Matteo Renzi</hi>, ospite di <hi rend="#b"> Otto e Mezzo</hi>, su La7. L’ex presidente del Consiglio respinge duramente l’ipotesi di un flop del suo partito alle prossime elezioni: “Noi come Pd siamo convinti di poter essere il primo partito e il primo gruppo parlamentare. Il Pd non farà un risultato mediocre. E’ il partito che in questi 4 anni </p>
    <p><hi rend="#b">ha salvato l’Italia</hi>”. Poi si pronuncia sui fatti di</p>
    <p><hi rend="#b">Macerata</hi>: “</p>
    <p><hi rend="#b">Berlusconi e Salvini</hi>dicono che il</p>
    <p><hi rend="#b">fascismo</hi>è morto? Mi sembrano frasi poco responsabili. Il fascismo è fortunatamente morto come esperienza di governo, ma i fascisti ci sono ancora e vanno combattuti.</p>
    <p><hi rend="#b">Luca Traini</hi>a Macerata ha sparato a sei ragazzi di colore e alla sede del Pd. E qui continuano a fare la polemica sul</p>
    <p><hi rend="#b">Pd</hi>. Questo è un fascista. Era candidato con la</p>
    <p><hi rend="#b">Lega</hi>, ma io non do la colpa a Salvini.</p>
    <p><hi rend="#b">Repubblica</hi>” – continua – “non ha scritto nessuna riga di solidarietà al Pd per la pallottola. Hanno detto. ‘Dov’è il Pd a Macerata?’. Lo dico io dov’era il Pd a Macerata: era in prima linea col suo sindaco,</p>
    <p><hi rend="#b">Romano Carancini</hi>, col ministro Minniti, col ministro</p>
    <p><hi rend="#b">Orlando</hi>, che è andato a visitare i feriti per primo. Era con</p>
    <p><hi rend="#b">Maurizio Martina</hi>. Le dico con molta forza che chi inneggia alle</p>
    <p><hi rend="#b">foibe</hi>non è un uomo di sinistra, non solo perché non è di sinistra, ma perché non è un uomo. E chi attacca un</p>
    <p><hi rend="#b">carabiniere</hi>non è un</p>
    <p><hi rend="#b">antifascista</hi>, è un criminale”. E aggiunge: “</p>
    <p><hi rend="#b">Berlusconi</hi>sta inseguendo</p>
    <p><hi rend="#b">Salvini</hi>e per me sbaglia perché gli italiani non vogliono gli estremisti. In Europa del centrodestra di Salvini non si fida nessuno, di Berlusconi assolutamente sì, io sono intellettualmente onesto. Salvini è considerato un</p>
    <p><hi rend="#b">pericolo per l’Europa</hi>. Come facciano a stare insieme è un problema loro”. “Anche lei sta insieme alla Bonino”, obietta il direttore de Il Giornale, Alessandro Sallusti. E Renzi risponde: “Credo che la credibilità europea della Bonino sia più alta della sua, di quella di Berlusconi e di quella di Salvini. Peraltro, aver messo insiem</p>
    <p><hi rend="#b">e la Bonino e Casini</hi>è anche un’esperienza interessante dal punto di vista</p>
    <p><hi rend="#b">sociologico</hi>”</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>