<doc sitename="Il Fatto Quotidiano" title="Sondaggi, Pd-M5s-centrodestra: sfida a tre all'ultimo voto. Tutti in un punto - Il Fatto Quotidiano" author="F Q" date="2015-12-22" url="http://www.ilfattoquotidiano.it/2015/12/22/sondaggi-pd-m5s-centrodestra-sfida-a-tre-allultimo-voto-tutti-in-un-punto/2324698/" hostname="ilfattoquotidiano.it" description="E se avesse ragione Silvio Berlusconi? “Il destino è nelle nostre mani – ha detto un paio di giorni fa in una delle sue telefonate a un circolo di Forza Italia – Il centrodestra è già oggi uno o due punti sopra il Pd; insieme Lega e Fratelli d’Italia sono al 20%, noi siamo al 12,5%, quindi …" categories="Politica" tags="Forza Italia;Governo Renzi;Matteo Renzi;Movimento 5 Stelle;PD;Silvio Berlusconi;Sondaggi;Sondaggi Elettorali" fingerprint="7d821647bdb5b126">
  <main>
    <head rend="h1">Sondaggi, Pd-M5s-centrodestra: sfida a tre all’ultimo voto. Tutti in un punto</head>
    <graphic src="https://st.ilfattoquotidiano.it/wp-content/uploads/2015/12/Partiti-con-centrodestra-unito-Emg-675.jpg"/>
    <p>E se avesse ragione <hi rend="#b">Silvio Berlusconi</hi>? “Il destino è nelle nostre mani – ha detto un paio di giorni fa in una delle sue telefonate a un circolo di Forza Italia – Il centrodestra è già oggi uno o due punti sopra il Pd; insieme Lega e Fratelli d’Italia sono al 20%, noi siamo al 12,5%, quindi insieme facciamo il 32,5%, due punti sopra il <graphic src="http://st.ilfattoquotidiano.it/wp-content/uploads/2015/12/Partiti-con-centrodestra-unito-Emg-300x164.jpg" alt="Partiti con centrodestra unito Emg"/><hi rend="#b">tendenza.</hi> E la tendenza dice che se il centrodestra si presentasse unito, oggi, si profilerebbe una <hi rend="#b">sfida a tre all’ultimo voto</hi> tra <hi rend="#b">Pd</hi>, asse<hi rend="#b"> Berlusconi-Salvini-Meloni</hi> e <hi rend="#b">Movimento Cinque Stelle</hi>. Secondo la rilevazione dell’istituto Emg per il <hi rend="#i">TgLa7</hi>, infatti, sarebbero tutti in una forbice di 1,2 punti percentuali: democratici al 30,9, destre unite al 30,6 e grillini al 29,7. Si verificherebbe, dunque, una ulteriore polarizzazione, ma questa volta a tre. Ancora più marcata rispetto alle Politiche del 2013. Uno scenario più che incerto se è vero che i sondaggi di questo tipo hanno un margine d’errore del 3 per cento. In questo modo è quasi impossibile pronosticare quali forze andrebbero al ballottaggio (unico evento sicuro alle prossime Politiche, visto che la soglia del 40 per cento è lontana per tutti).</p>
    <p><hi rend="#b">Emg</hi> ha indagato come al solito l’eventuale <graphic src="http://st.ilfattoquotidiano.it/wp-content/uploads/2015/12/Ballottaggio-M5s-Pd-300x165.jpg" alt="Ballottaggio M5s-Pd"/></p>
    <p><hi rend="#b">secondo turno</hi>tra</p>
    <p><hi rend="#b">Pd e Cinque Stelle</hi>e tra</p>
    <p><hi rend="#b">Pd e centrodestra</hi>, che presenta l’esito consueto da un mese esatto: nel primo caso la spunterebbe il M5s, nel secondo il Pd. Per il momento manca l’approfondimento su un eventuale ballottaggio tra</p>
    <p>
      <hi rend="#b">centrodestra e Cinque Stelle</hi>
    </p>
    <graphic src="http://st.ilfattoquotidiano.it/wp-content/uploads/2015/12/Ballottaggio-Pd-Centrodestra-300x165.jpg" alt="Ballottaggio Pd-Centrodestra"/>
    <p>Da sottolineare, peraltro, che nella settimana del <hi rend="#b">caos</hi> su <hi rend="#b">Banca Etruria</hi>, le polemiche sul ministro <hi rend="#b">Maria Elena Boschi</hi>, la mozione di sfiducia presentata alla Camera il <hi rend="#b">Pd</hi> non perde un solo centesimo di punto. Anzi, aumenta di oltre mezzo punto. Secondo <hi rend="#b">Fabrizio Masia</hi>, che dirige l’<hi rend="#b">Emg</hi>, proprio al telegiornale di <hi rend="#b">Enrico Mentana</hi> ha spiegato che il motivo potrebbe stare nell’apprezzamento per il discorso alla Camera del ministro delle Riforme proprio in occasione della mozione presentata dai Cinque Stelle.</p>
    <p><graphic src="http://st.ilfattoquotidiano.it/wp-content/uploads/2015/12/Partiti-Emg-300x164.jpg" alt="Partiti Emg"/><hi rend="#b">M5s</hi> supera <hi rend="#b">quota 28 per cento</hi> (si è registrato un lieve aumento nell’ultima settimana). Sostanziale travaso di voti all’interno delle forze di centrodestra: la Lega Nord è data intorno al 16 per cento, <hi rend="#b">Forza Italia</hi> è all’11,6,<hi rend="#b"> Fratelli d’Italia</hi> sfiora il 5. Le <hi rend="#b">forze “alternative”</hi> ai tre poli arrancano, a dire poco: <hi rend="#b">Sinistra Italiana</hi> è ormai stabilmente sui valori di Sel (cioè poco oltre la soglia di sbarramento del 3 per cento), <hi rend="#b">Area Popolare</hi> non raggiunge nemmeno il 3 e oggi sarebbe un partito extraparlamentare. Per non parlare di <graphic src="http://st.ilfattoquotidiano.it/wp-content/uploads/2015/12/Indecisi-e-astensione-300x167.jpg" alt="Indecisi e astensione"/><hi rend="#b">Ala</hi> dei <hi rend="#b">verdiniani</hi> a <hi rend="#b">Rifondazione Comunista</hi>, dai <hi rend="#b">Conservatori e Riformisti</hi> di Fitto a <hi rend="#b">Scelta Civica</hi>, dall’<hi rend="#b">Italia dei Valori</hi> ai <hi rend="#b">Verdi</hi>. Tutti insieme fanno il 3 per cento. Il <hi rend="#b">primo partito d’Italia</hi> resta al momento quello del <hi rend="#b">non voto</hi>, dato sopra il 41 per cento, mentre ulteriore incertezza è data da una fetta di intervistati (uno su 5) che spiega di non aver deciso ancora chi votare.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>