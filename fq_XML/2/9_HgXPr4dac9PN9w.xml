<doc sitename="Il Fatto Quotidiano" title="Regionali Puglia, &quot;Berlusconi ha la febbre. Arrivo posticipato&quot;. Ma ad accogliere il Cavaliere non c'era nessuno - Il Fatto Quotidiano" author="Pierluigi Giordano Cardone e Mary Tota" date="2015-05-14" url="http://www.ilfattoquotidiano.it/2015/05/14/regionali-puglia-berlusconi-ha-la-febbre-arrivo-posticipato-ma-ad-aspettare-il-cavaliere-non-cera-nessuno/1682608/" hostname="ilfattoquotidiano.it" description="Due istantanee per descrivere il declino (e l’effetto Fitto). 13 aprile 2013, Bari: 150mila persone in tripudio in Piazza della Libertà. Sotto il sole, solo per lui. Che è tornato in Puglia per una convention del partito. Berlusconi arringa la folla, al suo fianco Fitto è di nuovo delfino dopo un periodo di navigazione in …" categories="Elezioni 2015" tags="Bari;Elezioni Regionali 2015;Francesco Paolo Sisto;Luigi Vitali;Raffaele Fitto;Regione Puglia;Silvio Berlusconi" fingerprint="6867162ef5660dbc">
  <main><head rend="h1">Regionali Puglia, “Berlusconi ha la febbre. Arrivo posticipato”. Ma ad accogliere il Cavaliere non c’era nessuno</head><graphic src="https://st.ilfattoquotidiano.it/wp-content/uploads/2015/05/bari-berlusconi-675.jpg"/><p>Due istantanee per descrivere il declino (e l’<hi rend="#b">effetto Fitto</hi>). 13 aprile 2013, Bari: 150mila persone in tripudio in <hi rend="#b">Piazza della Libertà</hi>. Sotto il sole, solo per lui. Che è tornato in <hi rend="#b">Puglia</hi> per una convention del partito. <hi rend="#b">Berlusconi</hi> arringa la folla, al suo fianco <hi rend="#b">Fitto</hi> è di nuovo delfino dopo un periodo di navigazione in solitaria. Prima del comizio, invece, erano state necessarie le transenne per contenere l’entusiasmo dei sostenitori dell’<hi rend="#b">ex Cavaliere</hi> all’esterno dell’<hi rend="#b">Hotel Palace</hi>, sede scelta come base della tappa pugliese. 14 maggio 2015, <hi rend="#b">campagna elettorale</hi> per le regionali: stesso posto ma scenario diametralmente e desolatamente opposto. Fuori dal solito albergo tre bandiere di <hi rend="#b">Forza Italia</hi> e una mezza dozzina di simpatizzanti. Con loro i parlamentari <hi rend="#b">Iurlaro</hi>, <hi rend="#b">Sisto</hi> ed <hi rend="#b">Elvira</hi><hi rend="#b">Savino</hi>. Immancabile il commissario pugliese di Fi <hi rend="#b">Luigi Vitali</hi>. I giornalisti, come spesso accade, sono molti di più.</p><p>Tutti aspettano il <hi rend="#b">Godot</hi> di Arcore, che però ritarda. “Arriverà alle 11”. “Arriverà alle 12”. E mentre il codazzo di peones attende, <hi rend="#b">Francesco Paolo Sisto</hi> prova ad ingannare il tempo: entra nella hall dell’albergo, si siede al pianoforte e intona l’inno ufficiale di Forza Italia. L’effetto <hi rend="#b">Titanic</hi> è immediato. Nota ufficiale del <hi rend="#b">partito azzurro</hi>: “Il presidente Berlusconi ha avuto in queste ore un rialzo febbrile ed è in <hi rend="#b">terapia</hi> con antipiretici nel tentativo di abbassare la febbre e consentirgli di recarsi in <hi rend="#b">Puglia</hi> come da programma”. Appunto, il programma. La defezione pesa: saltati il pranzo con gli imprenditori al circolo della vela, l’incontro pubblico pomeridiano a Foggia, la cena-fund raising di Villa Ciardi a <hi rend="#b">Bisceglie</hi> (per cui, però, si nutrono ancora speranze). A questo punto, sono fortemente a rischio le tappe previste per <hi rend="#b">domani</hi>, vale a dire la passeggiata mattutina per le vie di Bari con il fido Sisto, le tappe intermedie e, soprattutto, l’appuntamento clou di <hi rend="#b">Lecce</hi>. Qui, nel palazzetto dello sport di <hi rend="#b">Piazza Palio</hi>, l’ex Cavaliere dovrebbe incontrare alle 18.30 tutti i sostenitori con al fianco <hi rend="#b">Adriana Poli Bortone</hi>, la sua candidata. Che ci rimane male per il pericolo-defezione e non le manda a dire a <hi rend="#b">Vitali</hi>.</p><p>Il <hi rend="#b">commissario</hi> si mostra sereno in favore di <hi rend="#b">telecamera </hi>e al telefono: prova a spiegare, a mediare. Avvisa i candidati, di <hi rend="#b">Foggia</hi> ma anche di <hi rend="#b">Lecce</hi>. In realtà il volto tradisce un certo nervosismo. Tra i cronisti la sensazione è univoca: Silvio non verrà, troppa poca gente. Vitali smentisce categoricamente: “Berlusconi arriverà questa sera, statene certi – dice a <hi rend="#i">ilfattoquotidiano.it</hi> – Poca gente? Siamo noi a non aver fatto <hi rend="#b">venire</hi> nessuno perché non sapevamo l’orario preciso del suo arrivo. Era inutile far venire i sostenitori, che magari sarebbero stati costretti ad aspettare per molto tempo”. Nel 2013, però, la situazione era identica: nessun <hi rend="#b">orario preciso d’arrivo</hi>, ma transenne e forze dell’ordine schierate. “Anche oggi c’erano le stesse misure di <hi rend="#b">sicurezza</hi> – spiega il commissario pugliese – Ripeto, è stata una nostra scelta, c’era solo chi si è trovato a passare di lì e si è fermato perché ha visto la polizia”.</p><p>Arriva il <hi rend="#b">presidente</hi> e il suo partito chiede agli elettori di non venire ad accoglierlo? <hi rend="#b">Raffale Fitto</hi>, ospite negli studi dell’emittente <hi rend="#i"> Telerama</hi>, preferisce non commentare: “Non mi interessa”. Il sorriso a mezza bocca, tuttavia, tradisce una certa </p><p><hi rend="#b">soddisfazione</hi>, di quelli alla “io l’avevo detto”. Dopo la rottura definitiva con</p><p><hi rend="#b">Berlusconi</hi>(</p><p><ref target="http://www.ilfattoquotidiano.it/2015/05/12/fitto-lancia-nuova-associazione-politica-pronti-ad-aderire-30-parlamentari-di-fi/1674337/">i due in Puglia puntano su</ref>, l’ex governatore pugliese aveva preannunciato il flop del suo (ex?) partito in</p><hi rend="#b">due diversi candidati</hi>e Fitto nei giorni scorsi ha anche lanciato una sua associazione politica<p><hi rend="#b">Puglia</hi>e, in generale, in tutte le regioni che andranno al voto. Il segnale di oggi sembra confermare la sua tesi e i timori dei forzisti della prima ora: alle urne l’effetto Fitto peserà più per</p><p><hi rend="#b">Forza Italia</hi>che per i candidati di</p><p><hi rend="#b">centrosinitra</hi>. Di certo, al momento, c’è che Silvio Berlusconi a Bari non sfonda più.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>