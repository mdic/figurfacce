<doc sitename="Il Fatto Quotidiano" title="Sondaggi, la trattativa di governo frena il M5s. Ma restano i consensi del boom post-elezioni. Centrodestra oltre il 38 - Il Fatto Quotidiano" author="F Q" date="2018-04-13" url="https://www.ilfattoquotidiano.it/2018/04/13/sondaggi-m5s-e-lega-frenano-con-le-trattative-per-il-governo-ma-mantengono-consensi-del-boom-post-elezioni/4290081/" hostname="ilfattoquotidiano.it" description="Le trattative di governo logorano chi deve occuparsene e lo stallo comincia a chiedere il conto. Dopo il boom post-elezioni, il M5s frenano a secco nei sondaggi di questi giorni, anche se mantengono i consensi raccolti dopo il voto del 4 marzo. Secondo Swg per il Messaggero, i Cinquestelle perdono il 2 per cento in …" categories="Politica" tags="Elezioni Politiche;Forza Italia;Giorgia Meloni;Lega;Luigi di Maio;Matteo Salvini;Movimento 5 Stelle;PD;Silvio Berlusconi;Sondaggi;Sondaggi Elettorali" fingerprint="b885b454f9b641ca">
  <main>
    <head rend="h1">Sondaggi, la trattativa di governo frena il M5s. Ma restano i consensi del boom post-elezioni. Centrodestra oltre il 38</head>
    <graphic src="https://st.ilfattoquotidiano.it/wp-content/uploads/2018/04/13/index-centrodestra-675.jpg"/>
    <p><ref target="https://www.ilfattoquotidiano.it/2018/04/13/consultazioni-si-chiude-il-secondo-giro-oggi-incontri-con-napolitano-fico-e-casellati-segui-la-diretta/4290180/">Le trattative di governo logorano chi deve occuparsene e lo stallo comincia a chiedere il conto.</ref> Dopo il </p>
    <p><hi rend="#b">boom post-elezioni</hi>, il</p>
    <p><hi rend="#b">M5s</hi>frenano a secco nei sondaggi di questi giorni, anche se</p>
    <p><hi rend="#b">mantengono i consensi</hi>raccolti dopo il voto del</p>
    <p><hi rend="#b">4 marzo</hi>. Secondo</p>
    <p><hi rend="#b">Swg</hi>per il</p>
    <p><hi rend="#i">Messaggero</hi>, i Cinquestelle perdono il 2 per cento in una settimana e torna al 32,6, cioè i voti presi alle elezioni politiche. La</p>
    <p><hi rend="#b">Lega</hi>sembra reggere l’urto e cresce di un punto, raggiungendo il 23,5 e contribuendo a portare il centrodestra oltre la soglia del 38 per cento. Secondo</p>
    <p><hi rend="#b">Index Research</hi>per</p>
    <p><hi rend="#i">Piazzapulita</hi>, invece, sono in negativo le tendenze di entrambi i partiti vincitori delle Politiche, ma con lievi flessioni (-0,2 il M5s, -0,1 la Lega). Sullo sfondo il sostegno dei due elettorati a un governo tra le due forze, M5s e centrodestra. “Da questo quadro – scrive</p>
    <p><hi rend="#b">Enzo Risso</hi>, direttore di Swg, sul Messaggero – inizia a emergere l’orientamento degli italiani: alle forze vincitrici richiedono la capacità (e la volontà) di dare un governo al Paese, anche se nei loro blocchi elettorali le ali oltranziste non hanno ancora abbassato la guardia”.</p>
    <p>
      <graphic src="https://st.ilfattoquotidiano.it/wp-content/uploads/2018/04/13/index-m5s-630x341.jpg"/>
    </p>
    <p>Poi ci sono gli altri partiti. Nel campo del centrosinistra, il <hi rend="#b">Partito democratico</hi> resta impantanato sul dato già raccolto alle elezioni politiche: per Index i dem salgono al <hi rend="#b">18,3 per cento</hi>, con una lievissima crescita (<hi rend="#b">più o,1</hi>), che però almeno è la prima volta dopo il voto. Un trend registrato anche da <hi rend="#b">Swg</hi>, leggermente più marcato (+0,3 che vale il 19,3). In generale sono in grande sofferenza tutti gli altri partiti più piccoli dell’alleanza di centrosinistra che per Swg, infatti, cala ulteriormente sotto al 22. Ma è un fenomeno che vale anche per <hi rend="#b">Liberi e Uguali</hi> che galleggia a un depresso 2 per cento.</p>
    <p>Nel centrodestra riprendono fiato sia <hi rend="#b">Forza Italia</hi> che per Swg torna da poco sotto il 10 a <hi rend="#b">poco sopra il 10</hi> e <hi rend="#b">Fratelli d’Italia</hi> che torna sopra al 4. Per Swg la <hi rend="#b">coalizione</hi> raggiunge il <hi rend="#b">38,5</hi>, mentre Index sostiene che insieme alle preferenze disperse tra vari partiti minori il centrodestra può superare anche il <hi rend="#b">42 per cento</hi>.</p>
    <p>
      <graphic src="https://st.ilfattoquotidiano.it/wp-content/uploads/2018/04/13/index-centrosinistra-630x351.jpg"/>
    </p>
    <p>Spiega Swg che oltre la metà (55%) di chi ha votato il <hi rend="#b">Movimento Cinque Stelle</hi> è <hi rend="#b">favorevole a un governo con la Lega</hi>, mentre solo il <hi rend="#b">7 per cento</hi> di loro accetterebbe un accordo con tutto il centrodestra. Rimane in piedi, per un quinto degli elettori 5 stelle, la possibilità di un andare con il <hi rend="#b">Pd</hi> e <hi rend="#b">Liberi e Uguali</hi>. L’elettorato di Salvini è invece diviso tra la formula che comprende solo il M5s (<hi rend="#b">32 per cento</hi>) e quella che allarga a tutto il centrodestra (<hi rend="#b">36</hi>). Quanto agli elettori del Pd, la quasi totalità rifiuta un’allenza con il centrodestra (solo il 7 per cento è favorevole), mentre i restanti sono divisi tra l’ipotesi di un governo istituzionale (<hi rend="#b">25 per cento</hi>) o quello di scopo per una nuova legge elettorale (<hi rend="#b">27 per cento</hi>).</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>