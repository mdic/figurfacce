<doc sitename="Il Fatto Quotidiano" title="Balle Spaziali, dalla razza bianca di Attilio Fontana ai 6000 Spelacchio di Beppe Sala. Su TvLoft Travaglio smonta 4 fake news - Il Fatto Quotidiano" author="F Q" date="2018-01-20" url="https://www.ilfattoquotidiano.it/2018/01/20/balle-spaziali-dalla-razza-bianca-di-attilio-fontana-ai-6000-spelacchio-di-beppe-sala-su-tvloft-travaglio-smonta-4-fake-news/4102623/" hostname="ilfattoquotidiano.it" description="Attilio Fontana e la razza bianca: è vero che la Costituzione contiene elementi a discapito dell’affermazione del candidato leghista alla Regione Lombardia? Matteo Renzi e Carlo De Benedetti: è vero che non è successo nulla, che non sono passate tra loro informazioni privilegiate, che non c’è stato insider trading e che l’Ingegnere sapeva già tutto …" categories="TVLoft" tags="Attilio Fontana;Balle Spaziali;Carlo De Benedetti;Fake news;Giuseppe Sala;Loft;Marco Travaglio;Matteo Renzi;Silvio Berlusconi;TvLoft;Virginia Raggi" fingerprint="efa6c67e7bcdc711">
  <main>
    <p><hi rend="#b">Attilio Fontana</hi> e la <hi rend="#b">razza bianca</hi>: è vero che la Costituzione contiene elementi a discapito dell’affermazione del candidato leghista alla <hi rend="#b">Regione Lombardia</hi>? <hi rend="#b">Matteo Renzi</hi> e <hi rend="#b">Carlo De Benedetti</hi>: è vero che non è successo nulla, che non sono passate tra loro informazioni privilegiate, che non c’è stato <hi rend="#b">insider trading</hi> e che l’Ingegnere sapeva già tutto da agenzie e giornali sull’imminente decreto di riforma delle <hi rend="#b">Banche popolari</hi>? <hi rend="#b">Berlusconi</hi> e la criminalità: è vero che da quando lui non è più al governo i reati sono aumentati a dismisura? E infine, il caso <hi rend="#b">Spelacchio</hi>: è più grave il caso di Spelacchio a Roma o i 6000 “spelacchi” del sindaco milanese <hi rend="#b">Beppe Sala</hi> fatti pagare il triplo alla collettività in occasione di <hi rend="#b">Expo 2015</hi>? Questi i quattro temi su cui si concentra <hi rend="#b">Marco Travaglio</hi>, questa settimana, nell’11esimo appuntamento di <hi rend="#i"> Balle Spaziali</hi>, il format disponibile in abbonamento sul sito e sulla app di</p>
    <p>
      <hi rend="#b">.</hi>
    </p>
    <ref target="https://www.tvloft.it/">TvLoft</ref>
    <p>Su piattaforma e app di <hi rend="#b">TvLoft</hi> sono disponibili, sempre <hi rend="#b">in abbonamento</hi>, anche le <hi rend="#b">10 puntate</hi> delle scorse settimane che toccano tutti gli argomenti caldi del dibattito politico: si parte dal <hi rend="#b">Rosatellum</hi>, si passa alle elezioni siciliane e al caso di Ostia; dal ritorno sulla scena politica di Silvio Berlusconi, alla sconfitta della candidatura europea di Milano come sede dell’<hi rend="#b">Agenzia del Farmaco</hi>; si parla delle <hi rend="#b">molestie</hi> nel mondo del cinema, delle dichiarazioni del fondatore di Repubblica, <hi rend="#b">Eugenio Scalfari</hi>, a favore di Berlusconi nonostante le 60 leggi vergogna che i suoi governi ci hanno lasciato in eredità, del crac di <hi rend="#b">Banca Etruria</hi>; dei vitalizi mai tagliati e del <hi rend="#i">battàge</hi> di tv e giornali a favore della scarcerazione del condannato per mafia <hi rend="#b">Marcello Dell’Utri</hi>; della tassa sulle buste di plastica che favorisce un’impresa vicina a <hi rend="#b">Matteo Renzi</hi>, delle finte missioni istituzionali di <hi rend="#b">Maria Elena Boschi</hi>; dell’ossessione dei media per Virginia Raggi e del bavaglio sulle <hi rend="#b">intercettazioni</hi> voluto dal ministro <hi rend="#b">Andrea Orlando</hi>. E di tutte le fake news che, in vista delle <hi rend="#b">elezioni del 4 marzo</hi>, avvelenano la discussione politica.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>