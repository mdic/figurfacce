<doc sitename="Il Fatto Quotidiano" title="Blocco stipendi, la Corte costituzionale decide. A rischio i conti dello Stato - Il Fatto Quotidiano" author="Anna Morgantini" date="2015-06-22" url="http://www.ilfattoquotidiano.it/2015/06/22/blocco-stipendi-la-corte-costituzionale-decide-a-rischio-i-conti-dello-stato/1801832/" hostname="ilfattoquotidiano.it" description="E’ costituzionale bloccare tutti gli stipendi della pubblica amministrazione per salvare i conti dello Stato, senza distinguere tra chi prende 16mila euro lordi l’anno – per esempio, un usciere della Farnesina – e chi, nello stesso ministero, ne porta a casa 72 mila come un consigliere d’ambasciata, o 93 mila come un ministro plenipotenziario, o …" categories="Palazzi &amp; Potere" tags="Corte Costituzionale;Enrico Letta;Giulio Tremonti;Governo;Matteo Renzi;Presidente della Repubblica;Ragioneria dello Stato;Sergio Mattarella;Silvio Berlusconi" fingerprint="ec8d6f0b68ad4725">
  <main>
    <head rend="h1">Blocco stipendi, la Corte costituzionale decide. A rischio i conti dello Stato</head>
    <graphic src="https://st.ilfattoquotidiano.it/wp-content/uploads/2015/05/Criscuolo-675.jpg"/>
    <p>E’ costituzionale <hi rend="#b">bloccare</hi> tutti gli <hi rend="#b">stipendi</hi> della pubblica amministrazione per salvare i <hi rend="#b">conti dello Stato,</hi> senza distinguere tra chi prende 16mila euro lordi l’anno – per esempio, un <hi rend="#b">usciere</hi> della Farnesina – e chi, nello stesso ministero, ne porta a casa 72 mila come un <hi rend="#b">consigliere d’ambasciata</hi>, o 93 mila come un <hi rend="#b">ministro plenipotenziario</hi>, o 108 mila come un <hi rend="#b">ambasciatore</hi>? E’ rispettoso della Costituzione <hi rend="#b">rinnovare automaticamente tale blocco</hi> di anno in anno, da una legge di stabilità all’altra, continuando a tartassare i più tartassati senza cercare di <hi rend="#b">redistribuire i sacrifici</hi> o trovare introiti alternativi per le <hi rend="#b">casse dello Stato?</hi></p>
    <p>Gran bella domanda. Vale, <ref target="http://www.ilfattoquotidiano.it/2015/06/04/conti-pubblici-avvocatura-stato-mina-consulta-stipendi-statali-vale-35-miliardi/1747029/">secondo l’ Avvocatura dello Stato,</ref> almeno </p>
    <p><hi rend="#b">35 miliardi di euro</hi>e la risposta, martedì 23 giugno, rischia di far</p>
    <p><hi rend="#b">saltare</hi>in aria i conti italiani. Così è partito l’allarme rosso: il costo dello sblocco degli stipendi della Pa, infatti, «non potrebbe essere inferiore a</p>
    <p><hi rend="#b">35 miliardi</hi>» per il periodo 2010-2015, con un «effetto strutturale di circa 13 miliardi» a partire dal 2016. I</p>
    <p><hi rend="#b">sindacati</hi>minimizzano, denunciando «cifre gonfiate» e «pressioni indebite sui giudici». E la</p>
    <p><hi rend="#b">Corte Costituzionale</hi>(nella foto in alto il presidente</p>
    <p><hi rend="#b">Alessandro Criscuolo</hi>con il capo dello Stato</p>
    <p><hi rend="#b">Sergio Mattarella</hi>) si troverà a dare una risposta difficilissima a una domanda ancora più difficile: l’Italia è una Repubblica fondata sul lavoro (articolo 1 della Costituzione) o sul</p>
    <p><hi rend="#b">pareggio di bilancio</hi>(articolo 81)? Ed è giusto, per mettere in sicurezza i conti pubblici,</p>
    <p><hi rend="#b">sacrificare i diritti individuali</hi>garantiti dall’articolo 2 e dall’articolo 3 («Tutti i cittadini hanno pari dignità e sono eguali davanti alla legge») della nostra</p>
    <p><hi rend="#b">Carta</hi>, imponendo pesanti sacrifici soltanto a una parte della popolazione?</p>
    <p>A rendere esplosiva la questione davanti alla Corte non sarà tanto il</p>
    <p>
      <ref target="http://www.ilfattoquotidiano.it/2015/06/05/blocco-degli-stipenti-graziella-nardini-chi-e-la-signora-che-fa-tremare-il-governo/1752219/">ricorso «Nardini+59»</ref>
    </p>
    <p><ref target="http://www.ilfattoquotidiano.it/2015/06/05/blocco-degli-stipenti-graziella-nardini-chi-e-la-signora-che-fa-tremare-il-governo/1752219/">contro il blocco stipendiale</ref>, ma le</p>
    <p><hi rend="#b">motivazioni dell’ordinanza</hi>125/2014 con cui il</p>
    <p><hi rend="#b">giudice del lavoro</hi>di Ravenna,</p>
    <p><hi rend="#b">Roberto Riverso</hi>, esaminando il ricorso ha individuato tutte le possibili</p>
    <p><hi rend="#b">violazioni</hi>, da parte dei</p>
    <p><hi rend="#b">governi</hi>che hanno</p>
    <p><hi rend="#b">deciso e prolungato il blocco</hi>suddetto, della nostra</p>
    <p><hi rend="#b">Costituzione</hi>. Dalla</p>
    <p><hi rend="#b">tutela del lavoro e del diritto alla retribuzione</hi>(articoli 35 e 36) a quello</p>
    <p><hi rend="#b">dell’eguaglianza</hi>(3), dall’adempimento dei</p>
    <p><hi rend="#b">doveri di solidarietà economica e sociale</hi>(articolo 2) alla</p>
    <p><hi rend="#b">libertà sindacale</hi>(articolo 39),</p>
    <p><hi rend="#b">ecco tutti i dubbi</hi>sollevati dal giudice di Ravenna nel silenzio quasi totale dei media. E che non riguardano solo i 3,23 milioni di</p>
    <p><hi rend="#b">dipendenti pubblici</hi>, ma tutti i cittadini del Paese.</p>
    <p>Il famoso blocco risale al <hi rend="#b">2010</hi>, ad opera dell’allora ministro del Tesoro, <hi rend="#b">Giulio Tremonti,</hi> che «in un momento delicato della vita nazionale» e con lo scopo di «realizzare, con immediatezza, un contenimento della spesa pubblica» <hi rend="#b">decide di congelare gli stipendi dei dipendenti pubblici</hi> per il triennio 2011-2013. Il governo di <hi rend="#b">Enrico</hi><hi rend="#b">Letta</hi> proroga il blocco per tutto il 2014 con la legge di stabilità. <hi rend="#b">Matteo Renzi</hi> fa altrettanto, fino al 31 dicembre 2015.</p>
    <p>E qui cominciano non solo i <hi rend="#b">ricorsi</hi> dei dipendenti pubblici e dei sindacati, ma anche le <hi rend="#b">perplessità</hi> dei giudici del lavoro. <hi rend="#b">Riverso</hi> è solo il primo a sollevare l’eccezione di costituzionalità, di cui sarà relatrice alla Corte <hi rend="#b">Silvana Sciarra</hi>, docente di diritto del lavoro al Dipartimento di Scienze giuridiche dell’Università di Firenze, eletta alla Consulta col via libera del <hi rend="#b">Movimento 5 Stelle</hi>. Per intenderci, la stessa giurista che è stata relatrice della sentenza-bomba con cui la Corte ha dichiarato <hi rend="#b">incostituzionale il blocco della perequazione</hi> sulle pensioni superiori a tre volte il minimo.<lb/> Riverso, rivolgendosi alla Corte, è partito da un concetto basilare: «il legislatore, nell’imporre sacrifici anche onerosi, deve rispettare sia l’art.3 della Costituzione», ossia il <hi rend="#b">principio di uguaglianza</hi>, ma anche quello di <hi rend="#b">ragionevolezza</hi>, cioè la condizione che «i suddetti sacrifici siano eccezionali, transeunti, non arbitrari» e vadano dritti allo scopo.</p>
    <p>E qui, <hi rend="#b">secondo il giudice Riverso</hi>, casca l’asino: le misure in discussione, benchè spacciate per eccezionali, sono diventate una costante. Non solo: «<hi rend="#b">non sono nemmeno coerenti</hi> allo scopo prefissato, in quanto hanno inciso sui <hi rend="#b">dipendenti a reddito più basso</hi>», spremendo le buste paga più povere e risparmiando le più ricche. Altro che <hi rend="#b">gradualità</hi> dei sacrifici imposti (articolo 53 della Costituzione: «Tutti sono tenuti a concorrere alle spese pubbliche in ragione della loro capacità contributiva») e principio di solidarietà (articolo 2)! «<hi rend="#b">Proprio i dipendenti pubblici con stipendi più bassi</hi> vengono colpiti a scapito di soggetti con più elevato reddito» mette nero su bianco il giudice ravennate. E fa pure gli <hi rend="#b">esempi</hi>: «i <hi rend="#b">diplomatici sono esentati dal blocco</hi> mentre il semplice <hi rend="#b">impiegato</hi> vede lo stipendio bloccato», al Viminale «i <hi rend="#b">prefetti</hi> non hanno il blocco stipendiale e i semplici dipendenti sì», ai magistrati «è stato rimosso il blocco contributivo, mentre permane» per gli altri lavoratori del comparto Giustizia.</p>
    <p>Non basta ancora. Oggi, 23 giugno, la Corte suprema è chiamata a pronunciarsi anche sulla violazione degli <hi rend="#b">articoli 35 e 36</hi> («il lavoratore ha diritto a una retribuzione proporzionata alla quantità e qualità del suo lavoro»): «In questi anni di blocco contrattuale, i lavoratori non solo non hanno avuto aumenti di stipendio, ma hanno <hi rend="#b">perso circa l’8 per cento del loro potere d’acquisto</hi>» calcola infatti l’avvocato del <hi rend="#b">sindacato Confsal-Unsa, Pasquale Lattari</hi>, che ha promosso il ricorso. E a fronte di questa perdita netta, «e non più recuperabile», secondo il giudice Riverso «è <hi rend="#b">aumentato il carico</hi> e il ritmo stesso del <hi rend="#b">lavoro</hi>» a causa del <hi rend="#b">blocco del turn-over</hi> negli uffici pubblici. I pensionati non vengono più rimpiazzati. Si lavora di più ma l’anzianità non viene più riconosciuta, l’impegno idem. La maggiore esperienza professionale del lavoratore va a «beneficio» solo del «datore di lavoro pubblico». Risultato:<hi rend="#b"> salta completamente «il rispetto del principio costituzionale della proporzionalità</hi> tra il lavoro svolto e la sua remunerazione».</p>
    <p>D’accordo. Dal 2012 la Costituzione ha anche un <hi rend="#b">nuovo articolo</hi>, il numero <hi rend="#b">81</hi>: «Lo Stato assicura l’equilibrio tra le entrate e le spese del proprio bilancio, tenendo conto delle fasi avverse e delle fasi favorevoli del ciclo economico». Ma al<hi rend="#b"> pareggio di bilancio</hi> si può arrivare in tanti altri modi, suggeriscono le<hi rend="#b"> commissioni Bilancio di Camera e Senato</hi>: combattendo con più decisione l’<hi rend="#b">evasione fiscale</hi> e la <hi rend="#b">criminalità economica,</hi> per fare un esempio. «<hi rend="#b">Colpire sempre i soliti</hi> (e poveri) noti è la via più comoda e più facile. Ma anche la più ingiusta» spiega l’avvocato Lattari. <hi rend="#b">Vedremo se la Suprema Corte la giudicherà anche incostituzionale.</hi></p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>