<doc sitename="Il Fatto Quotidiano" title="Scanzi vs Meloni (FdI): “Senza Berlusconi prendete il 5%, non andate da nessuna parte”. “Io non ci sto” - Il Fatto Quotidiano" author="Gisella Ruccia" date="2017-09-28" url="http://www.ilfattoquotidiano.it/2017/09/28/scanzi-vs-meloni-fdi-senza-berlusconi-prendete-il-5-non-andate-da-nessuna-parte-io-non-ci-sto/3883047/" hostname="ilfattoquotidiano.it" description="Polemica concitata a Otto e Mezzo (La7) tra il giornalista de Il Fatto Quotidiano, Andrea Scanzi, e la deputata di Fratelli d’Italia, Giorgia Meloni. Scanzi ricorda l’ospitata di Silvio Berlusconi alla festa di Atreju sette anni fa: “Nel settembre del 2010 Berlusconi in quell’incontro, con una Meloni un po’ imbarazzata, inanellò una quantità di volgarità …" categories="La7" tags="Andrea Scanzi;Atreju;Fratelli dItalia;Giorgia Meloni;La7;Matteo Salvini;Polemica;Silvio Berlusconi;Sondaggi Elettorali" fingerprint="69b8427f9355d52d">
  <main>
    <p>Polemica concitata a <hi rend="#b"> Otto e Mezzo </hi>(La7) tra il giornalista de </p>
    <p><hi rend="#b">Il Fatto Quotidiano, Andrea Scanzi</hi>, e la deputata di</p>
    <p><hi rend="#b">Fratelli d’Italia, Giorgia Meloni</hi>. Scanzi ricorda l’ospitata di</p>
    <p><hi rend="#b">Silvio Berlusconi</hi>alla festa di</p>
    <p><hi rend="#b">Atreju</hi>sette anni fa: “Nel settembre del 2010 Berlusconi in quell’incontro, con una Meloni un po’ imbarazzata, inanellò una quantità di volgarità inaudite. Sono passati sette anni e</p>
    <p><hi rend="#b">Salvini e Meloni</hi>dicono sempre la stessa formula: ‘Serve un centrodestra nuovo, serve un centrodestra indipendente’. E siamo sempre lì.</p>
    <p><hi rend="#b">Senza Berlusconi non vanno da nessuna parte</hi>. Ma, dopo tutto questo casino, ancora siete lì a chiedere a Berlusconi di salvarvi, perché altrimenti non si va da nessuna parte?”. “Io non so quando l’ha sentita questa frase” – replica Meloni – “io non l’ho mai detta”. “Non l’avrà mai detta, ma è un dato di fatto” – ribatte Scanzi – “</p>
    <p><hi rend="#b">Che fa senza Berlusconi? Prende il 5%?</hi>”. “E chi l’ha detto che prendo il 5%?” – chiede la deputata – “Ma lo capite che è anche il racconto dell’Italia come viene fatto?”. “Macché racconto, sono sondaggi” – controbatte il giornalista – “Che prende, il 30% ora?</p>
    <p><hi rend="#b">Non faccia come Alfano</hi>che diceva che avrebbe preso il 10% e invece ha avuto il 3%. I numeri sono quelli, Meloni, su.</p>
    <p><hi rend="#b">Salvini sta al 10-11% e lei sta al 5%</hi>”. “</p>
    <p><hi rend="#b">Io non ci sto</hi>”, ribadisce la parlamentare. “E non ci sta, ma allora non stiamo all’aritmetica”, commenta Scanzi. Giorgia Meloni spiega che alle elezioni amministrative di</p>
    <p><hi rend="#b">Roma</hi>i sondaggi la davano perdente rispetto ad</p>
    <p><hi rend="#b">Alfio Marchini</hi>e la realtà si rivelò diversa. “Ma lei sa che a Roma ha un peso appena superiore rispetto a quello che ha nel resto d’Italia”, commenta Scanzi, che ribadisce l’importanza dell’alleanza con Berlusconi. “E va bene, in tanti non vanno da nessuna parte senza Berlusconi, ma io almeno ci provo”, replica Meloni. “Sì, ma state sempre lì”, riafferma Scanzi</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>