<doc sitename="Il Fatto Quotidiano" title="Fake News, Fico (M5s): &quot;Pd ci attacca perché è indietro nell'uso del web e dei social rispetto a noi&quot; - Il Fatto Quotidiano" author="Gisella Ruccia" date="2017-11-29" url="https://www.ilfattoquotidiano.it/2017/11/29/fake-news-fico-m5s-pd-ci-attacca-perche-e-indietro-nelluso-del-web-e-dei-social-rispetto-a-noi/4008937/" hostname="ilfattoquotidiano.it" description="“Fake news? Il Pd negli ultimi anni ha compreso di essere molto arretrato nell’uso e nella gestione della rete, dei social network e di quello che comportano. Accade allora che, se sei un po’ fuori dalla storia, rincorri la storia. E quando inciampi, non solo non sai difenderti e non sai costruire, ma attacchi chi …" categories="La7" tags="Fake news;La7;Luigi di Maio;Matteo Renzi;Movimento 5 Stelle;PD;Roberto Fico;Silvio Berlusconi" fingerprint="ede4704dd1b156e5">
  <main>
    <p>“<hi rend="#b">Fake news?</hi> Il <hi rend="#b">Pd</hi> negli ultimi anni ha compreso di essere molto arretrato nell’uso e nella gestione della rete, dei social network e di quello che comportano. Accade allora che, se sei un po’ fuori dalla storia, rincorri la storia. E quando inciampi, non solo non sai difenderti e non sai costruire, ma attacchi chi fa meglio di te e quindi il M5s”. Sono le parole del deputato del <hi rend="#b">M5S, Roberto Fico</hi>, ospite di <ref target="http://www.la7.it/dimartedi"> Dimartedì</ref>, su La7. Il presidente della commissione Vigilanza Rai si esprime sulla rubrica del </p>
    <p><hi rend="#b">blog di Grillo, “I giornalisti del giorno”</hi>, che elenca i giornalisti detrattori del movimento, osserva: “Noi abbiamo sempre sostenuto i giornalisti.</p>
    <p><hi rend="#b">A me personalmente quella rubrica non piace</hi>, ma non è affatto una gogna. E’ un modo per cercare di sollevare delle questioni rispetto a contenuti scritti da alcuni giornalisti, contenuti che non condividiamo, perché da noi ritenuti non giusti. Il punto fondamentale è che abbiamo un problema col giornalismo italiano e con l’informazione non libera”. E minimizza il problema delle fake news: “Non esistono siti vicini a noi, siti vicini alla Lega: ci sono persone che indipendentemente aprono account e di questi account fanno ciò che vogliono. Noi abbiamo un network ufficiale, chiaro e trasparente e lo abbiamo pubblicato sul blog di Grillo. Ma poi cosa è una fake news? Non è nient’altro che</p>
    <p><hi rend="#b">la famosa bufala</hi>che esiste da quando esiste la comunicazione televisiva e radiofonica. E’ la stessa che la televisione ci ha buttato negli ultimi 50 anni e non ti potevi difendere. Invece adesso c’è la rete e ti puoi difendere. Quindi, una fake news è semplicemente una bufala”. Fico, poi, commenta le affermazioni di</p>
    <p><hi rend="#b">Berlusconi</hi>su Di Maio e sul M5S: “Trovo che rispondere ancora a Berlusconi nel 2017 sia davvero triste. Noi lavoriamo tutti in Parlamento da 5 anni per il bene del Paese e nell’interesse collettivo. Ma soprattutto non abbiamo nessuna condanna per frode fiscale, né intorno a noi abbiamo persone condannate per mafia, come Dell’Utri che ha fondato Forza Italia. E andiamo fieri di essere come siamo. La verità è che in un Paese normale una persona come Berlusconi, che ha rovinato negli ultimi 30 anni l’Italia e non ha mai mantenuto una sola promessa, non potrebbe andare in televisione a dire quelle cose”</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>