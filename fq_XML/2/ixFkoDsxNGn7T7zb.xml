<doc sitename="Il Fatto Quotidiano" title="Ruby ter, quel bonifico in Germania che inguaiò Luca Risso. La madre: &quot;Pagano Karima perché può danneggiarli&quot; - Il Fatto Quotidiano" author="Giuseppe Pipitone" date="2015-07-03" url="http://www.ilfattoquotidiano.it/2015/07/03/ruby-ter-quel-bonifico-in-germania-che-inguaio-luca-risso-la-madre-pagano-karima-perche-puo-danneggiarli/1841691/" hostname="ilfattoquotidiano.it" description="Un bonifico da 25mila euro è la traccia che inguaia Luca Risso, l’ex compagno di Karima El Mahroug, indagato dalla procura di Milano per riciclaggio. È una lunga scia di denaro quella seguita dal procuratore aggiunto di Milano Pietro Forno e dai sostituti Tiziana Siciliano e Luca Gaglio, che martedì scorso hanno inviato l’avviso di conclusione delle …" categories="Giustizia" tags="Caso Ruby;Luca Risso;Milano;Processo Ruby;Procura di Milano;Ruby;Silvio Berlusconi;Tribunale di Milano" fingerprint="7184e4aed6bc412d">
  <main>
    <head rend="h1">Ruby ter, quel bonifico in Germania che inguaiò Luca Risso. La madre: “Pagano Karima perché può danneggiarli”</head>
    <graphic src="https://st.ilfattoquotidiano.it/wp-content/uploads/2015/02/Luca-Risso-675.jpg"/>
    <p>Un bonifico da 25mila euro è la traccia che inguaia <hi rend="#b">Luca Risso</hi>, l’ex compagno di <hi rend="#b">Karima El Mahroug</hi>, indagato dalla procura di Milano per riciclaggio. È una lunga <hi rend="#b">scia di denaro</hi> quella seguita dal procuratore aggiunto di Milano <hi rend="#b">Pietro Forno</hi> e dai sostituti<hi rend="#b"> Tiziana Siciliano</hi> e <hi rend="#b">Luca Gaglio</hi>, che martedì scorso <ref target="http://www.ilfattoquotidiano.it/2015/06/30/ruby-ter-berlusconi-e-le-olgettine-verso-il-processo-tutti-pagamenti-del-bancomat-umano-alle-testi-pagate-mentire/1830183/">hanno inviato l’avviso di conclusione delle indagini a 34 persone, tutte indagate nell’inchiesta Ruby ter</ref>. Tra questi lo stesso<hi rend="#b"> Risso</hi>, accusato di aver riciclato all’estero le somme di denaro elargite da<hi rend="#b"> Silvio Berlusconi</hi> a Ruby.</p>
    <p>Soldi che secondo i pm sarebbero circolati anche dai <hi rend="#b">conti correnti</hi> dei genitori di Riss<hi rend="#b">o</hi>, e che poi sarebbero finiti all’estero. È per questo che agli atti dell’inchiesta ci sono anche le <hi rend="#b">rogatorie</hi> internazionali in <hi rend="#b">Messico, Svizzera </hi>e<hi rend="#b"> Germania</hi>. È il 17 febbraio del 2015, quando gli investigatori perquisiscono l’abitazione di <hi rend="#b">Mario Risso</hi> e <hi rend="#b">Rosa Magioncalda</hi>, i genitori dell’imprenditore genovese, che accudivano Sofia, la figlia di Ruby. Tra i documenti sequestrati anche le matrici di un <hi rend="#b">bonifico bancario</hi>: risale al 17 febbraio del 2013<hi rend="#b"/>e ammonta a 25mila euro, soldi che dal conto corrente della Magioncalda vengono inviati alla<hi rend="#b"> Standard Chartered Bank Frankfurt Germany</hi>. Il beneficiario è il “banco Monex s.a.”.</p>
    <p>È la<hi rend="#b"> ricevuta del bonifico</hi> che però insospettisce gli investigatori: la causale indicata infatti è “<hi rend="#b">Luca Risso 2420313</hi>”. “Una circostanza che fa presupporre che l’effettivo beneficiario, quanto <hi rend="#b">meno finale</hi>, di detto bonifico sia proprio l’indagato Risso”, scrivono i pm nella rogatoria internazionale con cui chiedono la collaborazione delle<hi rend="#b"> autorità tedesche</hi>. “È di estremo interesse, per l’efficace proseguimento della presente indagine, acquisire ogni documento e notizia utile in ordine al conto corrente bancario, al fine di verificare quanti bonifici – e di quale entità – siano stati in passato eseguiti in passato”. È la <hi rend="#b">chiave che allarga</hi> il quadro delle indagini: agli atti dell’inchiesta anche la corposa documentazione sulla rogatoria in Messico che però è coperta di <hi rend="#b">omissis.</hi></p>
    <p>“<ref target="http://www.ilfattoquotidiano.it/2015/07/02/ruby-ter-lettera-di-risso-a-berlusconi-ci-chiese-di-partire-per-non-testimoniare/1837356/"> Lei per non far testimoniare Ruby a dicembre, ci chiese di andare via e tornare dopo il 10 gennaio”, scrive Risso nella lettera indirizzata all’ex premier.</ref> Si riferisce al suo trasferimento in </p>
    <p><hi rend="#b">Messico</hi>insieme a</p>
    <p><hi rend="#b">Ruby</hi>, che per i pm sarebbe stato finanziato da Berlusconi con</p>
    <p><hi rend="#b">320 mila euro in contanti</hi>,</p>
    <p><ref target="http://www.ilfattoquotidiano.it/2012/12/11/processo-ruby-ragazza-al-legale-sono-in-messico-e-torno-a-gennaio/443106/">per evitare che la ragazza di origini marocchine testimoniasse</ref>nel processo che lo vedeva imputato per</p>
    <p><hi rend="#b">concussione</hi>e</p>
    <p><hi rend="#b">prostituzione minorile</hi>. Ma non solo. Perché scandagliando i</p>
    <p><hi rend="#b">conti</hi>della famiglia</p>
    <p><hi rend="#b">Risso</hi>, i pm hanno rintracciato altri bonifici citati ampiamente nell’indagine.”Il 10 giugno 2013 risultano accreditati sul suo conto, provenienti da un disinvestimento,</p>
    <p><hi rend="#b">circa 57.000 euro:</hi>ci può indicare la provenienza?” chiedono i pm a</p>
    <p><hi rend="#b">Mario Risso</hi>. “Sono risparmi di mio figlio</p>
    <p><hi rend="#b">Luca</hi>accumulati nel corso degli anni quando gestiva locali a Genova. Questo denaro l’ho consegnato a mio figlio</p>
    <p><hi rend="#b">Luca</hi>tramite l’emissione di</p>
    <p><hi rend="#b">assegni circolari</hi>. Ho fatto anche un bonifico a mio figlio Luca in</p>
    <p><hi rend="#b">Messico</hi>”.</p>
    <p><hi rend="#b">Mario Risso</hi> è anche l’autore di un esposto indirizzato alla procura di Genova, ma mai spedito, in cui si racconta di come Ruby avesse ricevuto <hi rend="#b">80mila euro</hi> in contanti da un “soggetto che riconosco come il <hi rend="#b">factotum</hi> del <hi rend="#b">noto signore milanese</hi>”. “Mio marito non l’avrebbe mai depositato, ne sono certa, non mi ha mai parlato di un factotum da lui riconosciuto; tuttavia ritengo che volesse fare pressione <hi rend="#b">Ruby</hi>, spaventarla, e dunque abbia scritto del<hi rend="#b"> noto signore milanese</hi> per spaventarla di più; è ovvio che il riferimento è a <hi rend="#b">Silvio Berlusconi</hi> o qualcuno degli altri soggetti coinvolti nei precedenti processi. I soldi la rendevano<hi rend="#b"> prepotente</hi>, arrogante”.</p>
    <p>Durante quello stesso interrogatorio i pm leggono alla madre di<hi rend="#b"> Luca Risso</hi> un’intercettazione del 3 febbraio 2015: si sente la sua voce mentre dice: “Io penso che<hi rend="#b"> se potessero eliminarla</hi> lo farebbero anche loro, non ne possono di più, non ne possono di più, se la sono creata <hi rend="#b">loro questa situazione</hi>”. “A cosa si riferiva?” chiede il pm. “Mi riferivo al fatto – risponde la madre di <hi rend="#b">Luca Risso</hi> – che le <hi rend="#b">persone coinvolte nei processi di Ruby le danno dei soldi</hi> – ma si tratta di un mio pensiero, non di cose che so con certezza – e non possono smettere di dargliene<hi rend="#b"> perché lei potrebbe danneggiarli</hi>“.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>