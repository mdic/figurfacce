<doc sitename="Il Fatto Quotidiano" title="M5s, Sallusti vs Scanzi: “Giustizialisti vicini a Di Matteo e Davigo”. “Per te stimare magistrati è come essere l’Anticristo” - Il Fatto Quotidiano" author="Gisella Ruccia" date="2017-10-28" url="http://www.ilfattoquotidiano.it/2017/10/28/m5s-sallusti-vs-scanzi-giustizialisti-vicini-a-di-matteo-e-davigo-per-te-stimare-magistrati-e-come-essere-lanticristo/3941140/" hostname="ilfattoquotidiano.it" description="Vivace scontro a Otto e Mezzo (La7) tra il giornalista de Il Fatto Quotidiano, Andrea Scanzi, e il direttore de Il Giornale, Alessandro Sallusti. Quest’ultimo definisce il M5S “un partito di giudici”: “Nella stesura dei suoi programmi si è abbeverato molto alle tesi di Magistratura Democratica, per intenderci, cioè della parte più radicale della magistratura …" categories="La7" tags="Alessandro Sallusti;Andrea Scanzi;La7;Magistrati;Movimento 5 Stelle;Nicola Gratteri;Nino di Matteo;Piercamillo Davigo;Polemica;Silvio Berlusconi" fingerprint="aaa151f94aaf2225">
  <main>
    <p>Vivace scontro a <ref target="http://www.la7.it/otto-e-mezzo"> Otto e Mezzo</ref> (La7) tra il giornalista de I</p>
    <p><hi rend="#b">l Fatto Quotidiano, Andrea Scanzi</hi>, e il direttore de</p>
    <p><hi rend="#b">Il Giornale, Alessandro Sallusti.</hi>Quest’ultimo definisce il</p>
    <p><hi rend="#b">M5S “un partito di giudici”</hi>: “Nella stesura dei suoi programmi si è abbeverato molto alle tesi di</p>
    <p><hi rend="#b">Magistratura Democratica</hi>, per intenderci, cioè della</p>
    <p><hi rend="#b">parte più radicale della magistratura di sinistra.</hi>Simpatizza con molto magistrati,</p>
    <p><hi rend="#b">da Davigo a Di Matteo</hi>, i quali a loro volta non negano la loro simpatia per il M5S. Il</p>
    <p><hi rend="#b">giustizialismo grillino</hi>si ispira molto si ispira molto al giustizialismo di una gran parte della magistratura che fa politica o degli ex magistrati in politica”. Scanzi osserva: “Possiamo fare anche una puntata di 8 ore su tutti i punti deboli del M5S. Ad esempio, se penso che una forza data al primo posto nel Paese abbia come unico nome spendibile in una regione fondamentale e splendida come il Lazio</p>
    <p><hi rend="#b">Roberta Lombardi</hi>, io, se fossi nei 5 Stelle, mi preoccuperei.</p>
    <p><hi rend="#b">Non c’è niente di meglio?</hi>”. E aggiunge: “</p>
    <p><hi rend="#b">Capisco che per Alessandro Sallusti stimare i giudici sia essere come l’Anticristo</hi>, io invece trovo lusinghiero e lodevole avere stima di una persona come Di Matteo, che rischia la vita ogni giorno. Trovo estremamente bello stimare una persona come Davigo o dare voce a un magistrato come</p>
    <p><hi rend="#b">Gratteri</hi>, che peraltro</p>
    <p><hi rend="#b">Renzi</hi>voleva come</p>
    <p><hi rend="#b">ministro della Giustizia</hi>, prima che</p>
    <p><hi rend="#b">Napolitano</hi>gli cancellasse quel nome. Non mi sembra un difetto avere a cuore i temi della giustizia” – continua – “o avere rispetto e stima per</p>
    <p><hi rend="#b">persone a cui si dovrebbe voler bene non solo dopo che se ne sono andate, ma anche prima</hi>. Ricordiamoci quello che si diceva di</p>
    <p><hi rend="#b">Falcone e di Borsellino</hi>, prima che se ne andassero. Poi improvvisamente sono diventati gli eroi di tutti. Se una forza politica ha stima di Di Matteo, per me è una cosa nobile.</p>
    <p><hi rend="#b">Quello che non è nobile è che abbiamo avuto per 20 anni un centrodestra spesso schifoso che tanto piaceva a Sallusti.</hi>Quello è il problema, non Di Matteo”. Il direttore de Il Giornale ribadisce: “Trovo estremamente brutto e addirittura pericoloso che magistrati, soprattutto impegnati in prima linea come Di Matteo e Davigo, strizzino l’occhio alla politica e si lascino trascinare nel dibattito politico. E non è un’opinione solo mia. E’ un tema talmente imbarazzante che è anche nell’ordine del giorno dei vertici del Csm. Un magistrato non solo deve essere indipendente, ma deve anche apparirlo”. “Se hai per 20 anni</p>
    <p><hi rend="#b">Berlusconi</hi>, è chiaro che diventa centrale il tema della politica”, replica Scanzi</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>