<doc sitename="Il Fatto Quotidiano" title="Sentenza Mediatrade, per Berlusconi jr e Confalonieri condanna a metà grazie alla norma su frode fiscale del governo Renzi - Il Fatto Quotidiano" author="Giovanna Trinchella" date="2016-03-17" url="http://www.ilfattoquotidiano.it/2016/03/17/sentenza-mediatrade-per-berlusconi-jr-e-confalonieri-condanna-a-meta-grazie-alla-norma-su-frode-fiscale-del-governo-renzi/2556079/" hostname="ilfattoquotidiano.it" description="Alla fine per Berlusconi jr e Fedele Confalonieri è arrivata una condanna per la frode dei diritti tv. Quel processo Mediatrade che aveva visto un’immediata uscita di scena di Silvio Berlusconi, prosciolto già in sede di udienza preliminare e una assoluzione/prescrizione in primo grado dopo cinque giorni di camera di consiglio, oggi annullata da un …" categories="Giustizia" tags="Evasione Fiscale;Fedele Confalonieri;Frode Fiscale;Mediatrade;Pier Silvio Berlusconi;Silvio Berlusconi" fingerprint="a9bba82b6ae650a1">
  <main><head rend="h1">Sentenza Mediatrade, per Berlusconi jr e Confalonieri condanna a metà grazie alla norma su frode fiscale del governo Renzi</head><graphic src="https://st.ilfattoquotidiano.it/wp-content/uploads/2015/11/tribunale-675.jpg"/><p>Alla fine per <ref target="http://www.ilfattoquotidiano.it/2016/03/17/mediatrade-condannati-in-appello-pier-silvio-berlusconi-e-confalonieri-ribaltata-sentenza-primo-grado/2555715/">Berlusconi jr e Fedele Confalonieri è arrivata una condanna</ref> per la frode dei diritti tv. Quel processo<hi rend="#b"> Mediatrade</hi> che aveva visto un’immediata uscita di scena di <hi rend="#b">Silvio Berlusconi,</hi><ref target="http://www.ilfattoquotidiano.it/2011/10/18/mediatrade-silvio-berlusconi-prosciolto-a-giudizio-il-fratello-paolo-e-confalonieri/164591/">prosciolto già in sede di udienza preliminare e</ref> una <ref target="http://www.ilfattoquotidiano.it/2014/07/08/mediatrade-pier-silvio-berlusconi-e-fedele-confalonieri-assolti/1053652/">assoluzione/prescrizione in primo grado dopo cinque giorni di camera di consiglio</ref>, oggi annullata da un verdetto di colpevolezza.</p><p>Ma la pena per i due imputati sarebbe potuta essere più alta di quell’anno e due mesi (con relativa sospensione e non menzione) se i giudici non avessero dovuto applicare agli imputati la nuova legge con la <ref target="http://www.ilfattoquotidiano.it/2015/08/06/evasione-fiscale-ecco-i-nuovi-cavilli-del-governo-piu-difficile-punire-chi-trucca-dichiarazioni/1938593/">relativa depenalizzazione della frode fiscale</ref> che ha introdotto la <hi rend="#b">soglia di non punibilità</hi>. Ed è chiaro che i giudici hanno applicato questa norma leggendo il dispositivo della sentenza relativo all’anno 2008 “perché il fatto non è più previsto dalla legge come reato”. Il capo di imputazione era relativo agli anni tra il<hi rend="#b"> 2005 e 2008</hi> per una presunta frode totale di 8 milioni. Il 2005 era già caduto in primo grado per prescrizione, per il 2006 è stata dichiarata la prescrizione oggi, per il 2007 c’è stata la condanna e per il 2008 è arrivata l’assoluzione.</p><p>Quando la norma fu pubblicata in Gazzetta si calcolò, tra le lamentele delle procure di mezza Italia, <ref target="http://www.ilfattoquotidiano.it/2015/11/06/evasione-le-nuove-soglie-di-punibilita-mandano-al-macero-un-fascicolo-delle-procure-su-tre-festeggiano-in-9mila/2193928/">che almeno 9mila fascicoli sarebbero finiti al macero</ref>. E infatti la norma, quando era ancora in embrione e poi in discussione, era stata il centro e il cuore di polemiche. Non troppo maliziosamente era stata battezzata <hi rend="#b">salva Berlusconi</hi> proprio perché l’ex premier, condannato in via definitiva per quel reato, avrebbe potuto chiedere al giudice di <ref target="http://www.ilfattoquotidiano.it/2015/01/04/frode-fiscale-cosi-colpo-spugna-renzi-salva-b-condanna-mediaset/1313223/">far decadere la sentenza perché il reato si era estinto</ref>. Dopo settimane di discussioni, smentite e illazioni era stato lo stesso<hi rend="#b"> Matteo Renzi</hi><ref target="http://www.ilfattoquotidiano.it/2015/01/05/norma-salva-berlusconi-renzi-ammette-non-svela-lha-scritta/1314681/">a riconoscere la paternità della norma.</ref> Le modifiche apportate avevano lasciato l’ex Cavaliere fuori dal paniere dei graziati, ma hanno comunque consentito al figlio e all’amico di sempre di beneficiarne almeno in parte. Anche questo processo però procede sui binari pressoché morti perché potrebbe arrivare in Cassazione già prescitto. Tutto questo mentre <ref target="http://www.ilfattoquotidiano.it/2016/03/09/prescrizione-orlando-ammette-riforma-ferma-da-un-anno-e-mezzo-non-per-caso/2532242/">la riforma continua a giacere inerte in Parlamento come ammesso dallo stesso ministro della Giustizia. </ref></p><p>Intanto a poco più di un anno dalle polemiche sulla <ref target="http://www.ilfattoquotidiano.it/2014/12/29/fisco-renzi-rivendica-decreto-natale-allarga-maglie-per-evasori/1302573/">prima versione del decreto sull’ abuso del diritto</ref> (quello </p><p><ref target="http://www.ilfattoquotidiano.it/2015/01/03/evasione-sottosegretario-accusa-governo-renzi-quella-legge-sana-frode-fiscale/1311867/">che sanava evasione e</ref>) le nuove norme varate nel frattempo da Palazzo Chigi e via XX Settembre</p><hi rend="#b">frode fiscale</hi>se limitate a somme inferiori al 3% dell’imponibile<p><ref target="http://www.ilfattoquotidiano.it/2015/12/26/renzi-un-anno-di-leggi-salva-evasori-cosi-si-alza-la-soglia-di-illegalita-consentita-a-caccia-di-nuovi-voti-per-il-pd/2214124/">hanno salvato molti presunti evasori. Anche eccellenti</ref>.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>