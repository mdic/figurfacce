<doc sitename="Il Fatto Quotidiano" title="Elezioni, Berlusconi: 'Sì a Salvini ministro'. Leader Lega: 'No, io premier, lui ministro. Prenderemo più voti di Forza Italia' - Il Fatto Quotidiano" author="F Q" date="2018-02-17" url="https://www.ilfattoquotidiano.it/2018/02/17/elezioni-berlusconi-si-a-salvini-ministro-leader-lega-no-io-premier-lui-ministro-noi-prenderemo-piu-voti-di-forza-italia/4167201/" hostname="ilfattoquotidiano.it" description="Battibeccano a distanza su chi avrà più voti e promettono a vicenda di nominare il rivale-alleato ministro una volta vinte le elezioni. I protagonisti sono Silvio Berlusconi e Matteo Salvini, assi portanti della coalizione di centrodestra che i sondaggi di Demos pubblicati da Repubblica danno rispettivamente al 16,3% (Forza Italia) e al 13,2 (Lega). Farebbe il ministro …" categories="Elezioni Politiche 2018" tags="Elezioni;Forza Italia;Lega;Matteo Salvini;Silvio Berlusconi" fingerprint="bcb4f860f925d16c">
  <main>
    <head rend="h1">Elezioni, Berlusconi: ‘Sì a Salvini ministro’. Leader Lega: ‘No, io premier, lui ministro. Prenderemo più voti di Forza Italia’</head>
    <graphic src="https://st.ilfattoquotidiano.it/wp-content/uploads/2018/02/17/berlusconi-salvini-675.jpg"/>
    <p>Battibeccano a distanza su chi avrà più voti e promettono a vicenda di nominare il rivale-alleato ministro una volta vinte le elezioni. I protagonisti sono <hi rend="#b">Silvio Berlusconi</hi> e <hi rend="#b">Matteo Salvini</hi>, assi portanti della coalizione di centrodestra che i sondaggi di <hi rend="#i">Demos</hi> pubblicati da <hi rend="#i">Repubblica</hi> danno rispettivamente al 16,3% (<hi rend="#b">Forza Italia</hi>) e al 13,2 (<hi rend="#b">Lega</hi>). Farebbe il ministro di Berlusconi?, chiedono al leader del <hi rend="#b">Carroccio</hi> durante il<hi rend="#i"> Forum live Ansa-Facebook</hi>. “Farei <hi rend="#i">fare</hi> il ministro a <hi rend="#b">Berlusconi</hi>: da presidente del Consiglio non vedo l’ora di far fare il ministro a persone competenti settore per settore. Il primo settore priorità per il futuro è <hi rend="#b">agricoltura e pesca</hi>, che affiderei a un uomo della Lega”. Per parte sua Berlusconi, in un’intervista a <hi rend="#i">TeleRama</hi>, precisa che <hi rend="#b">Salvini</hi> andrebbe “assolutamente” bene come ministro dell’Interno, visto che “gli italiani in un recente sondaggio gli hanno attribuito una percentuale elevata di fiducia”.</p>
    <p>Secondo <hi rend="#b">Salvini</hi> la <hi rend="#b">Lega</hi> “prenderà un voto in più di tutti gli altri del centrodestra e da presidente del <hi rend="#b">Consiglio</hi> avrò l’onore e l’onere di scegliere i ministri”. E chiarisce al cronista che suggeriva l’ipotesi di<hi rend="#b"> Roberto Maroni</hi> premier: “Noi abbiamo le idee chiare: chi sceglie <hi rend="#b">Lega</hi> sceglie <hi rend="#b">Salvini</hi> premier. Se <hi rend="#b">Berlusconi</hi> prenderà atto del risultato e proporrà <hi rend="#b">Salvini</hi> premier, quello fa parte dei patti. Se <hi rend="#b">Fi</hi> prende un voto in più propone <hi rend="#b">Tajani</hi> o quello che vuole ma, conclude, l’unico premier che la Lega proporrà sarà Matteo Salvini”.</p>
    <p><ref target="https://www.ilfattoquotidiano.it/premium/articoli/tajani-lo-smemorato-nel-curriculum-elimina-b/">Perché è proprio quello del presidente dell’ Europarlamento il nome che rimbalza per Forza Italia</ref>, come lascia intendere </p>
    <p><hi rend="#b">Berlusconi</hi>. “Ho un impegno preciso con la persona di non fare apertamente il suo nome, perché ancora questa persona deve regolare tanti rapporti con il suo attuale entourage. Aspetto che venga da lui una telefonata per dire: ‘ok, si può dire’”. Questa telefonata l’attende da</p>
    <p><hi rend="#b">Bruxelles</hi>? “Magari…”, taglia corto l’ex premier. Ma per</p>
    <p><hi rend="#b">Matteo Salvini</hi>la sua premiership non è in discussione se la Lega prende più voti di</p>
    <p><hi rend="#b">Forza Italia</hi>. “Io arrivo al 4 marzo, quindi chi vuole Tajani voti Forza Italia. Chi preferisce</p>
    <p><hi rend="#b">Salvini</hi>presidente del Consiglio vota Lega”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>