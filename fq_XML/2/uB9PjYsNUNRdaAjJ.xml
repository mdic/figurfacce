<doc sitename="Il Fatto Quotidiano" title="Berlusconi mette all'asta un pranzo &quot;esclusivo&quot; con lui: il ricavato andrà ai terremotati d'Abruzzo - Il Fatto Quotidiano" author="F Q" date="2017-02-23" url="http://www.ilfattoquotidiano.it/2017/02/23/berlusconi-mette-allasta-un-pranzo-esclusivo-con-lui-il-ricavato-andra-ai-terremotati-dabruzzo/3411088/" hostname="ilfattoquotidiano.it" description="Silvio Berlusconi ha lanciato un’asta di beneficenza tramite il sito Charity Stars: in palio c’è un pranzo “esclusivo” proprio con l’ex premier. L’iniziativa è a sostegno della Croce Rossa Italiana per l’emergenza terremoto in Abruzzo, alla quale verranno devoluti i fondi raccolti. Sulla sua pagina Facebook, l’ex Cavaliere ha affermato di credere “che ognuno di noi …" categories="Attualità" tags="Beneficenza;Silvio Berlusconi" fingerprint="79e2dc28f254dc2c">
  <main>
    <p><hi rend="#b">Silvio Berlusconi</hi> ha lanciato un’asta di <hi rend="#b">beneficenza</hi> tramite il sito Charity Stars: in palio c’è un <hi rend="#b">pranzo</hi> “esclusivo” proprio con l’ex premier. L’iniziativa è a sostegno della <hi rend="#b">Croce Rossa Italiana</hi> per l’emergenza terremoto in <hi rend="#b">Abruzzo</hi>, alla quale verranno devoluti i fondi raccolti. Sulla sua pagina Facebook, l’ex Cavaliere ha affermato di credere “che ognuno di noi debba fare tutto quanto è nelle proprie possibilità per aiutare i nostri concittadini in <hi rend="#b">difficoltà</hi>, e a volte si può essere utili anche con un gesto semplice”. Aggiungendo che, visto l’obiettivo benefico finale, spera che chi si aggiudicherà l’asta lo farà per un prezzo ingente. Difficilmente resterà deluso: in sole due ore, infatti, l’iniziativa è già arrivata a un’offerta di più di <hi rend="#b">17mila</hi><hi rend="#b">euro</hi>, su una base d’asta di 10mila euro. Finora ci sono state sette offerte, la più alta è dell’utente Romantycoon, dal Regno Unito. L’asta si chiuderà il 16 marzo.</p>
    <head rend="h2">
      <ref target="https://www.ilfattoquotidiano.it/fq-magazine/attualita/">Attualità</ref>
    </head>
    <head rend="h1">Berlusconi mette all’asta un pranzo “esclusivo” con lui: il ricavato andrà ai terremotati d’Abruzzo</head>
    <head rend="h2">L'ex premier offre un pranzo con chiunque si aggiudicherà l'asta, che nel giro di due ore ha già ottenuto un'offerta di 17.030 euro su una base d'asta di 10mila euro</head>
    <graphic src="https://st.ilfattoquotidiano.it/wp-content/uploads/2017/02/berlusconi905-675x275.jpg" alt="Berlusconi mette all’asta un pranzo “esclusivo” con lui: il ricavato andrà ai terremotati d’Abruzzo"/>
  </main>
  <comments/>
</doc>