<doc sitename="Il Fatto Quotidiano" title="Governo, Berlusconi: &quot;M5s? A Mediaset li prenderei per pulire i cessi&quot;. Morra: &quot;Meglio che accordarsi con la mafia&quot; - Il Fatto Quotidiano" author="F Q" date="2018-04-20" url="https://www.ilfattoquotidiano.it/2018/04/20/governo-berlusconi-m5s-mediaset-li-prenderei-per-pulire-cessi-morra-meglio-quello-che-accordarsi-con-la-mafia/4305292/" hostname="ilfattoquotidiano.it" description="“E’ gente che non ha mai fatto nulla nella vita: nella mia azienda li prenderei per pulire i cessi“. Silvio Berlusconi, dopo lo scontro a distanza con Matteo Salvini, torna ad attaccare il Movimento 5 stelle. E lo fa con le parole più dure mai usate fino a questo momento. In un comizio a Casacalenda, seconda tappa del …" categories="Politica" tags="Silvio Berlusconi" fingerprint="68fb1430d906671d">
  <main>
    <head rend="h1">Governo, Berlusconi: “M5s? A Mediaset li prenderei per pulire i cessi”. Morra: “Meglio che accordarsi con la mafia”</head>
    <graphic src="https://st.ilfattoquotidiano.it/wp-content/uploads/2017/04/berlusconi-675.jpg"/>
    <p>“E’ gente che non ha mai fatto nulla nella vita: nella mia azienda li prenderei per <hi rend="#b">pulire i cessi</hi>“. <hi rend="#b">Silvio Berlusconi</hi>, dopo lo scontro a distanza con<hi rend="#b"> Matteo Salvini, </hi>torna ad<hi rend="#b"/>attaccare il <hi rend="#b">Movimento 5 stelle</hi>. E lo fa con le parole più dure mai usate fino a questo momento. <ref target="https://www.ilfattoquotidiano.it/2018/04/20/governo-casellati-al-quirinale-centrodestra-pezzi-salvini-chiama-di-maio-ma-berlusconi-m5s-pericolo/4304688/">In un comizio a Casacalenda, seconda tappa del suo giro in Molise in vista delle elezioni regionali, non solo se la prende con “il partito dei disoccupati“, ma arriva a dire che li avrebbe assunti per pulire i bagni di Mediaset.</ref> Lo scontro è frontale, perché il senatore M5s </p>
    <p><hi rend="#b">Nicola Morra</hi>risponde così: “Meglio vivere onestamente, magari grazie al ‘pulire i cessi’, piuttosto che</p>
    <p>
      <hi rend="#b">accordarsi con la</hi>
    </p>
    <p><hi rend="#b">#Mafia</hi>. Capito, Silvio?”. A replicare in tono provocatorio anche il consigliere comunale di Bologna e membro dell’associazione Rousseau</p>
    <p><hi rend="#b">Massimo Bugani</hi>che, su Facebook, ha postato la foto di se stesso che pulisce i bagni con la scritta: “Respect per chi pulisce i cessi e ci consente di vivere in un mondo pulito”.</p>
    <quote><p>Meglio vivere onestamente, magari grazie al “pulire i cessi”, piuttosto che accordarsi con la</p><ref>#Mafia</ref>.<lb/>Capito, Silvio?<ref>https://t.co/koWQygo4oP</ref><p>— Nicola Morra (@NicolaMorra63)</p><ref>20 aprile 2018</ref></quote>
    <p>Rivolgendosi al capo politico dei 5 stelle l’ex Cavaliere commenta: “Di Maio ha una buona parlantina, non posso negarlo, ma non ha mai combinato niente di buono per sé, per la sua famiglia, per il Paese. Non possiamo affidare l’Italia a gente come lui”. Non sono nuovi gli insulti di Berlusconi contro i 5 stelle. La tensione però si è acuita nelle ultime settimane a causa del veto M5s sull’ex Cavaliere. Le trattative in vista della formazione di un esecutivo infatti, si sono arenate sul No dei grillini a <hi rend="#b">Silvio Berlusconi</hi> e sulla decisione, ribadita fino a questo momento, della Lega di non mollare gli alleati della coalizione. <ref target="https://www.ilfattoquotidiano.it/2018/04/11/di-battista-berlusconi-il-male-assoluto-del-nostro-paese-italia-repubblica-fondata-sul-ricatto-politico/4286955/">Circa 10 giorni fa l’ex deputato M5s Alessandro Di Battista aveva definito il leader di Forza Italia “il male assoluto”</ref>. Parole condannate dai parlamentari azzurri che avevano chiesto una presa di distanza del Movimento.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>