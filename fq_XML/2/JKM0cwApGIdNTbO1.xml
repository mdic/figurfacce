<doc sitename="Il Fatto Quotidiano" title="De Luca: &quot;M5s dice no a inciuci ma fa trattative come nella Prima Repubblica. Rosatellum? Ci siamo impiccati da soli&quot; - Il Fatto Quotidiano" author="Gisella Ruccia" date="2018-04-13" url="https://www.ilfattoquotidiano.it/2018/04/13/de-luca-m5s-dice-no-agli-inciuci-ma-fa-trattative-come-nella-prima-repubblica-rosatellum-ci-siamo-impiccati-da-soli/4291192/" hostname="ilfattoquotidiano.it" description="“Di Maio aveva detto che dopo queste elezioni sarebbe nata la Terza Repubblica, ho la sensazione che siamo tornati alla Prima Repubblica“. Esordisce così, nel suo appuntamento settimanale su Lira Tv, il presidente della Regione Campania, Vincenzo De Luca, che analizza l’attuale situazione politica. “Queste liturgie delle consultazioni” – continua – “mi ricordano tempi lontani, …" categories="Politica" tags="Consultazioni;Luigi di Maio;Matteo Renzi;Movimento 5 Stelle;PD;Prima Repubblica;Referendum Costituzionale 2016;Rosatellum;Silvio Berlusconi;Vincenzo De Luca" fingerprint="bc9f82c671eb0235">
  <main>
    <p>“<hi rend="#b">Di Maio</hi> aveva detto che dopo queste elezioni sarebbe nata la <hi rend="#b">Terza Repubblica</hi>, ho la sensazione che siamo tornati alla <hi rend="#b">Prima Repubblica</hi>“. Esordisce così, nel suo appuntamento settimanale su <hi rend="#b">Lira Tv</hi>, il presidente della Regione Campania,<hi rend="#b"> Vincenzo De Luca</hi>, che analizza l’attuale situazione politica. “Queste liturgie delle consultazioni” – continua – “mi ricordano tempi lontani, in cui si andava a votare per le elezioni, ma non si sapeva cosa sarebbe successo dopo, come è evidente in un sistema proporzionale. E’ impensabile che oggi una forza politica prenda da sola il 50 più uno percento dei voti. Con questa <hi rend="#b">legge elettorale</hi> è evidente che ci siamo messi in una situazione complicata. Siamo riusciti a<hi rend="#b"> impiccarci</hi> con le nostre mani”. E aggiunge: “Abbiamo perso un’occasione col <hi rend="#b">referendum costituzionale.</hi> Ovviamente bisogna prendere atto doveroso del voti dei cittadini. E’ stato un peccato perdere quell’occasione, sia per<hi rend="#b"> errori</hi> commessi in modo particolare da <hi rend="#b">Renzi</hi> con la sua eccessiva personalizzazione del referendum, sia per la dilatazione dei quesiti referendari, che andavano limitati a uno o due. In tutte le democrazie moderne” – prosegue – “non governano le maggioranze assolute, che non ci sono da nessuna parte, ma le <hi rend="#b">minoranze più forti.</hi> Senza un meccanismo<hi rend="#b"> premiale</hi> diventa complicato fare il governo. In<hi rend="#b"> Francia</hi> Macron ha vinto le primarie con il 25-26%, è passato al secondo turno con quella base di partenza. E ora governa. Avremmo dovuto inserire un meccanismo di premialità per la forza o coalizione che raggiungeva il 35-36%. Altrimenti diventa inevitabile la palude, nella quale ora ci troviamo”. Poi torna sul <hi rend="#b">M5S</hi>: “In un sistema proporzionale i voti pesano tutti allo stesso modo. I 5 Stelle ora fanno una <hi rend="#b">discriminazione</hi> nei confronti di <hi rend="#b">Berlusconi</hi> e non ho capito se anche di <hi rend="#b">Forza Italia</hi>. Ma diventa complicato fare discriminazioni: chi ha avuto il 10%, in un sistema proporzionale, merita lo stesso rispetto di chi ha preso il 40%. Su che basi il M5S propone elementi di discriminazione? E’ complicato dire di voler collaborare con<hi rend="#b"> Salvini</hi> e non con Forza Italia”. E sottolinea: “Si prende atto di quelli che sono i risultati elettorali e si è obbligati a fare un governo con trattative. Ricordo che nelle settimane scorse i 5 Stelle dicevano che non parlavano con nessuno e che non facevano nessun <hi rend="#b">inciucio.</hi> E quello che sta succedendo come lo chiamiamo? Cosa sono queste trattative e questi incontri? E continuano a svolgersi magari sotto banco. Sono esattamente quello che c’è stato sempre nella <hi rend="#b">Prima Repubblica</hi>“</p>
    <p>Gentile lettore, la pubblicazione dei commenti è sospesa dalle 20 alle 9, i commenti per ogni articolo saranno chiusi dopo 72 ore, il massimo di caratteri consentito per ogni messaggio è di 1.500 e ogni utente può postare al massimo <hi rend="#b">150 commenti alla settimana</hi>. Abbiamo deciso di impostare questi limiti per migliorare la qualità del dibattito. È necessario attenersi <ref target="http://www.ilfattoquotidiano.it/termini-e-condizioni-dutilizzo/"> Termini e Condizioni di utilizzo del sito (in particolare punti 3 e 5)</ref>: evitare gli insulti, le accuse senza fondamento e mantenersi in tema con la discussione. I commenti saranno pubblicati dopo essere stati letti e approvati, ad eccezione di quelli pubblicati dagli utenti in white list (vedere il punto 3 della nostra policy). Infine non è consentito accedere al servizio tramite account multipli. Vi preghiamo di segnalare eventuali problemi tecnici al nostro </p>
    <p><ref target="mailto:tech+comments@ilfattoquotidiano.it">supporto tecnico</ref>La Redazione</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>