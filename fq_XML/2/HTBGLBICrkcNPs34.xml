<doc sitename="Il Fatto Quotidiano" title="Galan e il patteggiamento nell'inchiesta per le tangenti sul Mose: &quot;Nordio era il pm e non mi interrogò mai: avrei fatto altri nomi&quot; - Il Fatto Quotidiano" author="F Q" date="2024-11-11" url="https://www.ilfattoquotidiano.it/2024/11/11/giancarlo-galan-patteggiamento-mose-tangenti-carlo-nordio-pm-interrogatorio/7763175/" hostname="ilfattoquotidiano.it" description="A parlare in un'intervista a Report è l’ex presidente della Regione Veneto ed ex ministro, Giancarlo Galan" categories="Politica" tags="Carlo Nordio;Giancarlo Galan;Mose;Niccolò Ghedini;Processo Ruby;Silvio Berlusconi" fingerprint="adebe1297527013c">
  <main>
    <head rend="h1">Galan e il patteggiamento nell’inchiesta per le tangenti sul Mose: “Nordio era il pm e non mi interrogò mai: avrei fatto altri nomi”</head>
    <graphic src="https://st.ilfattoquotidiano.it/wp-content/uploads/2024/11/11/6052465_large-1-690x362.jpg"/>
    <p><hi rend="#b">Carlo Nordio</hi> “come pm mi ha messo in galera perché? Per <hi rend="#b">usare il carcere come uno strumento di tortura</hi> per arrivare al <hi rend="#b">patteggiamento</hi>, questa è la verità. E dico<hi rend="#b"> questo è garantista?</hi>“. A parlare in un’intervista a <hi rend="#i">Report</hi> è l’ex presidente della Regione Veneto, <hi rend="#b"> Giancarlo Galan</hi>. Parla del caso </p>
    <p><hi rend="#b">Mose</hi>, del suo patteggiamento e dell’attuale</p>
    <p><hi rend="#b">ministro della Giustizia</hi>che all’epoca era il procuratore aggiunto a</p>
    <p><hi rend="#b">Venezia</hi>, colui il quale coordinava proprio quell’inchiesta. L’ex governatore ai microfoni della trasmissione di</p>
    <p><hi rend="#i">Rai 3</hi>(nel servizio andato in onda domenica) dice di</p>
    <p><ref target="https://www.ilfattoquotidiano.it/2014/10/08/inchiesta-mose-giancarlo-galan-chiede-patteggiamento-pm-dice-si-a-domiciliari/1147997/">essere stato spinto a patteggiare</ref>dalle</p>
    <p><hi rend="#b">pressioni di Ghedini</hi>, con Nordio che non lo interrogò mai: una scelta, a suo avviso,</p>
    <p><hi rend="#b">per evitare che lui potesse fare altri nomi</hi>. Non solo, ribadisce anche di essere stato</p>
    <p><ref target="https://www.ilfattoquotidiano.it/2024/04/20/galan-al-processo-ruby-ho-testimoniato-il-falso-non-avevo-sentito-mubarak-e-berlusconi-parlare-della-ragazza/7520456/">obbligato a</ref>alla pm</p>
    <hi rend="#b">mentire sul caso Ruby</hi>
    <p><hi rend="#b">Ilda Boccassini</hi>per tutelare</p>
    <p><hi rend="#b">Silvio Berlusconi</hi>. Galan è un fiume in piena. A</p>
    <p><hi rend="#i">Report</hi>ripercorre quelle giornate del</p>
    <p><hi rend="#b">2014</hi>. Accusato di aver ricevuto</p>
    <p><hi rend="#b">tangenti</hi>dal Consorzio Venezia Nuova che gestiva il progetto del Mose,</p>
    <p><ref target="https://www.ilfattoquotidiano.it/2016/04/27/galan-camera-vota-la-decadenza-da-publitalia-al-veneto-e-governo-ascesa-e-caduta-del-doge-azzurro/2677141/">dopo</ref>, l’ex governatore</p>
    <hi rend="#b">78 giorni di carcere</hi>
    <p><ref target="https://www.ilfattoquotidiano.it/2017/01/06/galan-torna-libero-dopo-due-anni-e-mezzo-in-15-anni-di-presidenza-mai-unazione-in-cambio-di-qualcosa/3299465/">patteggiò una pena di</ref>. Il procuratore aggiunto era l’attuale ministro della Giustizia Nordio.</p>
    <hi rend="#b">2 anni e 10 mesi</hi>
    <p><hi rend="#b">“Nordio non mi ha mai interrogato” –</hi> “Sono stato ad un pelo dal farla finita” ed aggiunge “perché quello che mi ha angosciato, che mi ha distrutto psicologicamente e psichicamente è stato l’aver subito un’<hi rend="#b">ingiustizia terrificante</hi> senza aver potuto difendere me stesso. Perché <hi rend="#b">io non ho mai parlato con un magistrato</hi>“. E all’intervistatore che gli chiede se ha parlato con Nordio, Galan replica: “Io <hi rend="#b">non sono mai stato interrogato</hi>“. Sul perchè allora ha patteggiato l’ex Governatore spiega: “Avevo una figlia di 7 anni. Mi è stato detto apertamente che, se io non avessi patteggiato, loro avrebbero chiesto per me il <hi rend="#b">giudizio immediato</hi> con cui avrebbero potuto trattenermi in carcere e <hi rend="#b">in galera altri 6 mesi</hi> fino ad arrivare alla sentenza. Mi avrebbero certamente condannato e quindi sarei rimasto dentro, avrei cominciato a scontare la pena. E di fronte a questo uno che cosa può fare? <hi rend="#b">Dà qua che firmo</hi>“. “Ma questo glielo disse Nordio?”, chiede <hi rend="#i">Report</hi>. E Galan replica: “<hi rend="#b">Eh, Nordio: il capo era lui</hi>“.</p>
    <p><hi rend="#b">“Serviva un capo espiatorio per non coinvolgere i vertici romani” – </hi>Nell’intervista l’ex Governatore si sofferma sull’attuale ministro della Giustizia: “Mi ricordo <hi rend="#b">Nordio sempre elegante</hi> con una bella moglie a tutte le cene e <hi rend="#b">feste dei vip del Veneto</hi>. Come Pm mi ha messo in galera perché? Per usare il carcere come uno <hi rend="#b">strumento di tortura</hi> per arrivare al patteggiamento, questa è la verità. E dico <hi rend="#b">questo è garantista?</hi>“. “Non mi hanno interrogato, boh, i<hi rend="#b">o gli spiegavo forse qualcosa di interessante</hi>” e sull’ipotesi che avrebbe potuto fare altri nomi risponde sicuro: “<hi rend="#b">Li avrei fatti certamente</hi>” e rivela che fu <hi rend="#b">Ghedini</hi> a dirgli di patteggiare. “Perché <hi rend="#b">serviva un capro espiatorio che non coinvolgesse i vertici romani</hi>. E quindi era meglio tacitare tutto. Era anche il periodo in cui Berlusconi aveva il problema di Ruby quindi era…”.</p>
    <p><hi rend="#b">“Ho mentito sul caso Ruby” –</hi> E lei lo aiutò Berlusconi? “Certo, <hi rend="#b">ho fatto falsa testimonianza</hi>. L’ho detto apertamente e lo dico… Ho detto ad una Boccassini stralunata, che mi dice: ‘Ministro, ma’, che ho sentito Berlusconi parlare con <hi rend="#b">Mubarak</hi> di una certa <hi rend="#b">Ruby</hi> che invece che egiziana era <hi rend="#b">marocchina</hi> e io ho detto questo. <hi rend="#b">Non era vero nient</hi>e” e sul perchè l’ha fatto aggiunge: “Perché era Berlusconi, perché era l’uomo a cui io dovevo tutto nella vita”. E all’intervistatore che gli ricorda che Berlusconi gli fece avere in due tranche <hi rend="#b">200mila euro a sua moglie</hi> quando è andato in carcere dice: “200mila, <hi rend="#b">ha trattato meglio le olgettine</hi> che non uno che ha lavorato 37 anni per lui”. Ora Galan, ex manager di Publitalia, deputato, senatore, due volte ministro dei governi Berlusconi e per 15 anni presidente della Regione Veneto, vive sui colli Berici in una tenuta del fratello, senza il quale dice “<hi rend="#b">sarei sotto i ponti</hi>“.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>