<doc sitename="Il Fatto Quotidiano" title="Federica Panicucci festeggia 50 anni a casa Berlusconi. Marysthell Polanco: &quot;Noi nel 2011 olgettine... E queste signore negli anni '70?&quot; - Il Fatto Quotidiano" author="F Q" date="2017-10-30" url="http://www.ilfattoquotidiano.it/2017/10/30/federica-panicucci-festeggia-50-anni-a-casa-berlusconi-marysthell-polanco-noi-nel-2011-olgettine-e-queste-signore-negli-anni-70/3945481/" hostname="ilfattoquotidiano.it" description="Federica Panicucci ha festeggiato il suo 50esimo compleanno a Villa Gernetto, di proprietà di Silvio Berlusconi. Un party sfarzoso al quale hanno partecipato amici e colleghi della conduttrice, da Simona Venura e Gerò Carraro fino all’ex premier, presente alla festa insieme alla compagna Francesca Pascale. Con l’intrattenimento musicale di Umberto Smaila e un grande sfoggio di …" categories="Attualità" tags="Francesca Pascale;Silvio Berlusconi" fingerprint="7a8adf3dd2341d75">
  <main>
    <p><hi rend="#b">Federica Panicucci</hi> ha festeggiato il suo 50esimo compleanno a <hi rend="#b">Villa Gernetto</hi>, di proprietà di <hi rend="#b">Silvio Berlusconi</hi>. Un party sfarzoso al quale hanno partecipato amici e colleghi della conduttrice, <hi rend="#b">da Simona Venura e Gerò Carraro</hi> fino all’ex premier, presente alla festa insieme alla compagna <hi rend="#b">Francesca Pascale</hi>. Con l’intrattenimento musicale di Umberto Smaila e un grande sfoggio di abiti da sera, la festa ha soddisfatto Federica Panicucci, che <hi rend="#b">l’ha definita “indimenticabile”</hi>. Accanto a lei c’era anche il nuovo compagno, <hi rend="#b">Marco Bacini</hi>, con il quale la conduttrice Mediaset ha ritrovato amore e serenità dopo la fine del matrimonio con Mario Fargetta. Insomma, un party di successo, sul quale ha voluto dire la sua <hi rend="#b">Marysthell Polanco</hi>, che in molti ricorderanno per essere stata coinvolta nella vicenda Olgettine. In un post pubblicato su Instagram, la Polanco azzarda una riflessione in un italiano non molto ‘solido’: “Come si chiamavano in quei tempi quando queste signore erano in piena giovinezza fresh ? Noi nel 2011 olgettine e loro negli anni 70??? Vero che non esistevano L intercettazioni ho capito…”.</p>
    <graphic src="https://st.ilfattoquotidiano.it/wp-content/uploads/2017/10/panicucci5-200x200.png"/>
    <graphic src="https://st.ilfattoquotidiano.it/wp-content/uploads/2017/10/panicucci-200x200.png"/>
    <graphic src="https://st.ilfattoquotidiano.it/wp-content/uploads/2017/10/panicucci7-200x200.png"/>
    <graphic src="https://st.ilfattoquotidiano.it/wp-content/uploads/2017/10/panicucci4-200x200.png"/>
    <graphic src="https://st.ilfattoquotidiano.it/wp-content/uploads/2017/10/panicucci9-200x200.png"/>
    <graphic src="https://st.ilfattoquotidiano.it/wp-content/uploads/2017/10/panicucci2-200x200.png"/>
    <graphic src="https://st.ilfattoquotidiano.it/wp-content/uploads/2017/10/panicucci3-200x200.png"/>
    <graphic src="https://st.ilfattoquotidiano.it/wp-content/uploads/2017/10/panicucci6-200x200.png"/>
    <graphic src="https://st.ilfattoquotidiano.it/wp-content/uploads/2017/10/panicucci8-200x200.png"/>
  </main>
  <comments/>
</doc>