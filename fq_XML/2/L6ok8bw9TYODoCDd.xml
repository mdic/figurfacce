<doc sitename="Il Fatto Quotidiano" title="Diritti umani, presidente dell'Azerbaigian in Italia: Amnesty si appella a Renzi - Il Fatto Quotidiano" author="Anna Morgantini" date="2015-07-09" url="http://www.ilfattoquotidiano.it/2015/07/09/diritti-umani-presidente-dellazerbaigian-in-italia-amnesty-si-appela-a-renzi/1857944/" hostname="ilfattoquotidiano.it" description="Gli unici che se ne sono accorti, finora, sono gli attivisti di Amnesty International: oggi, 9 luglio, sarà in Italia in visita ufficiale il presidente dell’Azerbaigian Ilham Aliyev (nella foto con il premier Matteo Renzi durante un ricevimento a Villa Pamphili dello scorso anno), uno dei leader più criticati per la sistematica violazione dei diritti …" categories="Palazzi &amp; Potere" tags="Diritti Umani;Expo 2015;Matteo Renzi;Milano;Silvio Berlusconi" fingerprint="eccd3a5a418f953c">
  <main>
    <head rend="h1">Diritti umani, presidente dell’Azerbaigian in Italia: Amnesty si appella a Renzi</head>
    <graphic src="https://st.ilfattoquotidiano.it/wp-content/uploads/2015/07/Aliyev675.jpg"/>
    <p>Gli unici che se ne sono accorti, finora, sono gli attivisti di <hi rend="#b">Amnesty International</hi>: oggi, 9 luglio, sarà in Italia in<hi rend="#b"> visita ufficiale</hi> il <hi rend="#b">presidente dell’Azerbaigian Ilham Aliyev (</hi>nella foto con il premier<hi rend="#b"> Matteo Renzi</hi> durante un ricevimento a Villa Pamphili dello scorso anno<hi rend="#b">)</hi>, uno dei leader più criticati per la sistematica <hi rend="#b">violazione dei diritti uman</hi>i. Arriva a Milano insieme alla <hi rend="#b">first lady</hi><hi rend="#b">Mehriban Aliyeva</hi> per assistere all’alzabandiera che aprirà la giornata nazionale dell’Azerbaigian all’<hi rend="#b">Expo 2015</hi>. Poi, nel pomeriggio, incontrerà<hi rend="#b"> Renzi</hi> a Palazzo Chigi. Appuntamento alle 16.30. <hi rend="#b">Pubblicità dell’evento: meno di zero</hi>.</p>
    <p>Semplice dimenticanza del governo? O <hi rend="#b">imbarazzato desiderio</hi> di non ripetere il can-can dell’anno scorso, quando la firma dell’<hi rend="#b">accordo strategico bilaterale tra Italia e Azerbaigian</hi> fu accompagnata da <hi rend="#b">polemiche feroci</hi> e da mille critiche sull’opportunità di intrattenere rapporti con un presidente-dittatore che reprime il dissenso e incarcera i giornalisti? Possibilissimo. Anche stavolta, infatti,<hi rend="#b"> Amnesty si è messa di punta contro il governo</hi>: il <hi rend="#b">direttore</hi> della sezione italiana, <hi rend="#b">Gianni Ruffini</hi>, in una lettera a <hi rend="#b">Palazzo Chigi</hi> ha chiesto ufficialmente di <hi rend="#b">affrontare con Aliyev “il tema delle violazioni dei diritti umani”.</hi></p>
    <p>Alla missiva, Ruffini ha allegato l’<hi rend="#b">allarmante rapporto Azerbaigian: i Giochi della repressione,</hi> in cui si denuncia “la </p>
    <p><hi rend="#b">soppressione del dissenso,</hi>la detenzione di oltre 20 prigionieri di coscienza e ulteriori</p>
    <p><hi rend="#b">violazioni dei diritti uman</hi>i che hanno preceduto, accompagnato e seguito i</p>
    <p><ref target="https://www.amnesty.it/flex/FixedPages/pdf/repression_games_ita_corretto.pdf">primi Giochi europei, terminati alla fine di giugno”.</ref>All’inaugurazione ufficiale dei giochi, a</p>
    <p><hi rend="#b">Baku, il 12 giugno</hi>, molti big dell’Europa infatti non c’erano. Troppe polemiche, troppe critiche, troppo imbarazzo: “Dietro l’immagine ostentata dal governo di una lungimirante, moderna nazione”, scrive infatti Ruffini a Renzi, c’è una realtà molto dura: “giornalisti, attivisti politici e difensori dei diritti umani che osano sfidare il governo vanno incontro ad a</p>
    <p><hi rend="#b">ccuse inventate, processi iniqui e lunghe pene detentive</hi>“. Gli uffici delle</p>
    <p><hi rend="#b">Ong</hi>più critiche nei confronti del governo sono stati chiusi, le organizzazioni internazionali per i diritti umani sono state</p>
    <p><hi rend="#b">costrette a lasciare il paese,</hi>il commissario per i diritti umani del Consiglio d’Europa (di cui, tra l’altro, l’Azerbaigian fa parte) ha addirittura denunciato di non avere più interlocutori a Baku perchè</p>
    <p><hi rend="#b">sono stati incarcerati tutti</hi>. Persino</p>
    <p><hi rend="#b">Bono, il leader degli U2,</hi>è stato dichiarato</p>
    <p><hi rend="#b">persona non grata</hi>da quando apre i suoi concerti con un</p>
    <p>
      <hi rend="#b">appello a Iliyaev: libera i prigionieri politici.</hi>
    </p>
    <p>E’ questo il clima in cui, il 12 giugno, a rappresentare l’Italia, tra il <hi rend="#b">reggente di San Marino, Ornella Muti e i principi di Monaco</hi> (occupati più che altro a inaugurare una mostra su <hi rend="#b">Grace Kelly</hi>), è spuntato <hi rend="#b"> Claudio De Vincenti</hi>, sottosegretario alla presidenza del Consiglio. Una presenza ufficiale e di buon peso simbolico: prima di arrivare a Chigi, De Vincenti era infatti viceministro allo Sviluppo Economico.</p>
    <p>Insomma: Matteo <hi rend="#b">Renzi non vuole farsi travolgere pubblicamente dalle critiche,</hi> ma non sembra avere intenzione di chiudere con Iliyaev o con l’altro famoso presidente-dittatore del Kazakistan, <hi rend="#b">Nursultan Nazarbayev</hi>. Esattamente come ai tempi di <hi rend="#b">Silvio Berlusconi.</hi> Quale sia l’interesse in gioco con Aliyev oggi non è chiarissimo: la <hi rend="#b">bilancia commerciale</hi> (circa 7 miliardi di euro) è tutta a vantaggio di Baku e a svantaggio di Roma, con un rapporto 6 a 1. I grandi <hi rend="#b">progetti di cooperazione</hi> annunciati nel trattato bilaterale sono ancora di là da venire. Il mitologico progetto del <hi rend="#b">gasdotto Tap,</hi> il <hi rend="#b">Trans Adriatic Pipeline,</hi> che attraverso Grecia e Albania porterà in Europa il gas del mar Caspio, secondo gli ambientalisti <hi rend="#b">non coprirà nemmeno il 10 per cento del fabbisogno nazionale</hi>, ma in compenso <hi rend="#b">rovinerà irreparabilmente la costa pugliese</hi> a Melendugno, dove infatti è già scoppiata la <hi rend="#b">rivolta No-Tap</hi>.</p>
    <p>Per fortuna di Renzi, e di Aliyev, non tutti sono così critici. Per esempio i circa <hi rend="#b">50 deputati e senatori iscritti all’associazione interparlamentare Amici dell’Azerbaigian</hi>, che ha sede legale a palazzo Madama (per “costruire un ponte su base istituzionale che generi un gemellaggio d’intenti comuni in campo culturale, sociale e di produttività economica”) ed <ref target="http://www.italiazerbaigian.org/parlamentari/">è capitanata dal senatore della Lega Nord Sergio Divina. </ref></p>
    <p>Divina sta all’Azerbaigian come<hi rend="#b"> Antonio Razzi alla Corea del Nord:</hi> è il cantore di Baku, l’oratore del “tutto bellissimo”. Né sono da meno gli altri membri del gruppo, come l’ex senatore leghista <hi rend="#b">Roberto Mura, il deputato Pino Galati o il senatore Claudio Fazzone</hi>, entrambi forzisti. Tra un viaggio a Baku e un convegno in Italia, non risultano aver mai detto qualcosa sui <hi rend="#b">diritti umani violati. </hi>Anzi, al contrario. Quando, martedi 23 giugno, l’assemblea plenaria del Consiglio d’Europa ha discusso e votato il r<ref target="http://assembly.coe.int/nw/xml/XRef/Xref-XML2HTML-en.asp?fileid=21802&amp;lang=en">apporto sulla condizione dei diritti umani e democrazia in Azerbaigian</ref>, qualcuno ha presentato un <hi rend="#b">emendamento</hi> per chiedere “il rilascio di tutti i prigionieri politici, inclusi coloro che hanno collaborato con l’assemblea parlamentare”. L’emendamento è passato con 119 voti a favore, 32 contrari e 14 astenuti. Tra gli italiani presenti, è ovviamente segnalato il <hi rend="#b">pollice verso di Divina</hi>. <ref target="http://assembly.coe.int/nw/xml/Votes/DB-VotesResults-EN.asp?VoteID=35580&amp;DocID=15480&amp;MemberID=&amp;Sort=2">Ma anche quello di un parlamentare Pd, Andrea Rigoni</ref></p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>