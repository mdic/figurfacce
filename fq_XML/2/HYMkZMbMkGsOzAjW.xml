<doc sitename="Il Fatto Quotidiano" title="M5s, Di Battista: &quot;Napolitano? Ha leccato deretani importanti per spingere Berlusconi a intervento infame in Libia&quot; - Il Fatto Quotidiano" author="Gisella Ruccia" date="2017-06-22" url="http://www.ilfattoquotidiano.it/2017/06/22/m5s-di-battista-napolitano-ha-leccato-deretani-importanti-per-spingere-berlusconi-a-intervento-infame-in-libia/3678465/" hostname="ilfattoquotidiano.it" description="“Migranti? Ma sono stato io ad avallare l’intervento in Libia, che ha distrutto quel Paese e ha aumentato i flussi migratori? Mi ricordo che fu Napolitano, il quale leccò deretani importanti come quello di Sarkozy o quello di Hollande, spingendo Berlusconi e il centrodestra a quell’intervento infame. E ora se ne pagano le conseguenze”. Così …" categories="La7" tags="Alessandro Di Battista;Giorgio Napolitano;Ius Soli;La7;Libia;Migranti;Movimento 5 Stelle;Silvio Berlusconi" fingerprint="e7a50417cacb0b27">
  <main>
    <p>“<hi rend="#b">Migranti?</hi> Ma sono stato io ad avallare l’intervento in <hi rend="#b">Libia</hi>, che ha distrutto quel Paese e ha aumentato i flussi migratori? Mi ricordo che fu <hi rend="#b">Napolitano, il quale leccò deretani importanti come quello di Sarkozy o quello di Hollande</hi>, spingendo <hi rend="#b">Berlusconi e il centrodestra a quell’intervento infame</hi>. E ora se ne pagano le conseguenze”. Così a <ref target="http://www.la7.it/la-gabbia"> La Gabbia Open (La7) </ref>il deputato </p>
    <p><hi rend="#b">M5s, Alessandro Di Battista</hi>, si pronuncia sui fenomeni migratori massicci negli ultimi anni. E spiega: “Spesso si fanno</p>
    <p><hi rend="#b">discorsi estremamente ideologizzati</hi>su questo tema. E questo è un dramma. Oggi dicono che il M5S sia vicino alla</p>
    <p><hi rend="#b">Lega</hi>, perché vogliamo chiarezza sul ruolo delle</p>
    <p><hi rend="#b">Ong</hi>e perché vogliamo che il</p>
    <p><hi rend="#b">tema della cittadinanza</hi>debba essere affrontato soprattutto</p>
    <p><hi rend="#b">in termini europei.</hi>Ecco perché, come alla Camera, quando si voterà,</p>
    <p><hi rend="#b">al Senato noi del M5s ci asterremo sullo Ius soli.</hi>Ma è possibile che l’Europa esista soltanto per dirci quando andare in pensione o quanto debba costare la feta per i greci e non si debba mai occupare della cittadinanza e della immigrazione?”. E ribadisce: “</p>
    <p><hi rend="#b">Destra e sinistra oggi non hanno più senso, sono categorie di fine ‘700</hi>. E la dimostrazione è data dai voti in Parlamento: ad esempio, la</p>
    <p><hi rend="#b">legge Fornero</hi>è stata votata da un ex comunista come</p>
    <p><hi rend="#b">Bersani</hi>e da una ex militante della Destra Sociale come la</p>
    <p><hi rend="#b">Meloni</hi>. Ora il M5S un giorno viene associato alla sinistra, perché vuole abolire il</p>
    <p><hi rend="#b">reato di clandestinità</hi>, un reato non ancora cancellato che non serve a nulla se non a intasare le procure. Un altro giorno è giudicato di destra”. Poi sottolinea: “</p>
    <p><hi rend="#b">I flussi migratori in sé non sono un fenomeno positivo</hi>. Il grande capitale gode e spinge verso la possibilità da parte di grandi masse di disperati apolidi di cambiare Paese, perché questo permette</p>
    <p><hi rend="#b">l’abbassamento di alcuni diritti lavorativi e di reddito</hi>conquistati negli ultimi 60 anni. Spingere sui flussi migratori serve a qualcuno per far sì che poi, dopo una fase di resistenza e magari di speranza,</p>
    <p><hi rend="#b">anche gli italiani facciano un lavoro sotto pagato</hi>. E a me il lavoro sotto pagato non sta bene, sia per gli italiani, sia per gli stranieri”</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>