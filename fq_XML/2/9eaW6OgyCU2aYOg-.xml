<doc sitename="Il Fatto Quotidiano" title="Telecom, la Vivendi di Bolloré primo socio. Ha il 14,9% dell'ex monopolista - Il Fatto Quotidiano" author="Fiorina Capozzi" date="2015-06-25" url="http://www.ilfattoquotidiano.it/2015/06/25/telecom-la-vivendi-di-bollore-primo-socio-ha-il-149-dellex-monopolista/1813104/" hostname="ilfattoquotidiano.it" description="Vivendi diventa il nuovo socio di riferimento di Telecom Italia. Il gruppo media francese presieduto da Vincent Bolloré ha fatto sapere di avere il 14,9% del capitale dell’ex monopolista gravato da 29 miliardi di debiti. “Vivendi ha ricevuto 1,11 miliardi di azioni ordinarie (8,24%) di Telecom Italia, in contropartita del 4,5% del capitale di Telefonica …" categories="Lobby" tags="Banda Larga;Cassa Depositi e Prestiti;Mediaset;Silvio Berlusconi;Telecom;Telefonica;Vincent Bollorè;Vivendi" fingerprint="a9c13d26f90d9c31">
  <main><head rend="h1">Telecom, la Vivendi di Bolloré primo socio. Ha il 14,9% dell’ex monopolista</head><graphic src="https://st.ilfattoquotidiano.it/wp-content/uploads/2015/06/nuova-bollore-675.jpg"/><p><hi rend="#b">Vivendi</hi> diventa il nuovo socio di riferimento di <hi rend="#b">Telecom Italia</hi>.<ref target="http://www.ilfattoquotidiano.it/2015/06/25/telecom-chi-e-il-nuovo-socio-francese-bollore-e-piani-su-mediaset-scarica-lebook/1796265/"> Il gruppo media francese presieduto da Vincent Bolloré ha fatto sapere di avere il 14,9% del capitale dell’ex monopolista gravato da 29 miliardi di debiti</ref>. “Vivendi ha ricevuto 1,11 miliardi di azioni ordinarie (8,24%) di Telecom Italia, in contropartita del 4,5% del capitale di Telefonica Brasil” spiega una nota ufficiale ricordando che </p><p><ref target="http://www.ilfattoquotidiano.it/2014/08/05/soci-telecom-italia-si-prepara-il-passaggio-dalla-spagna-alla-francia/1082300/">il passaggio della quota era previsto negli accordi di cessione della brasiliana Gvt agli spagnoli di</ref>.</p><hi rend="#b">Telefonica</hi><p>Contemporaneamente, Vivendi ha rastrellato altri titoli Telecom sul mercato con un investimento dell’ordine di 1 <hi rend="#b">miliardo di euro</hi>. “L’ingresso nel capitale di un’azienda italiana di primo piano rientra nella strategia di Vivendi di affermarsi in un paese che condivide la stessa<hi rend="#b"> cultura latina</hi> e identiche radici”, sottolinea Vivendi. Tale investimento “rappresenta un’opportunità per il gruppo di essere presente e svilupparsi in un mercato con significative prospettive di crescita e una fortissima richiesta di <hi rend="#b">contenuti di qualità</hi>“, aggiunge la nota spiegando che è intenzione di Vivendi “accompagnare Telecom Italia sul lungo periodo”. Compresi gli investimenti sulla <hi rend="#b">banda ultralarga</hi> che sono, al momento la principale preoccupazione dell’ex monopolista italiano.</p><p>Inoltre non è detto che la società francese si fermi qui: “Un tempo Vivendi era fondamentalmente una holding di partecipazioni finanziarie, oggi stiamo costruendo un gruppo industriale. E siamo pronti a investire”, ha spiegato in un’intervista al <hi rend="#i">Corriere della Sera</hi> il presidente del direttorio di Vivendi, <hi rend="#b">Arnaud de Puyfontaine</hi>. “Faremo tutto il possibile per diventare un player importante sul mercato italiano. In cassa – ha aggiunto – Abbiamo 10 miliardi di liquidità, che ci dà capacità di investire, agilità e velocità di esecuzione. Abbiamo una mentalità aperta, siamo pragmatici, e con un grande appetito per un mercato che offre grandi opportunità”.</p><p>L’arrivo di Vivendi in forze nel capitale di Telecom avviene del resto in un momento cruciale per il futuro digitale del Paese. La bozza del<hi rend="#b"> decreto comunicazioni</hi>, che doveva essere approvata già una decina di giorni fa, sembra ormai destinata a essere discussa dopo l’estate. Intanto alla <hi rend="#b">Cassa Depositi e Prestiti</hi>, il braccio operativo dello Stato negli investimenti in <hi rend="#b">fibra</hi>, <ref target="http://www.ilfattoquotidiano.it/2015/06/19/cassa-depositi-e-prestiti-renzi-cambia-il-timone-e-vara-la-nuova-rotta/1796592/">è in corso un ribaltone che ha portato all’uscita di scena di Franco Bassanini</ref>, </p><p><ref target="http://www.ilfattoquotidiano.it/2015/04/02/banda-larga-bassanini-investimenti-telecom-bastano-per-qualche-quartiere/1561853/">finora grande oppositore di Telecom</ref>. L’idea che la Cdp di</p><p><hi rend="#b">Claudio Costamagna</hi>possa entrare nel capitale di Telecom Italia in nome dell’italianità del gruppo non è più un tabù. Anche le</p><p><hi rend="#b">fondazioni</hi>, socie della Cdp, non hanno aperto a un’ipotesi che fino a pochi giorni fa sembrava inverosimile. “Toccherà al management decidere”, ha spiegato il presidente dell’Acri,</p><p><hi rend="#b">Giuseppe Guzzetti</hi>.</p><p>Lo scenario complessivo sul futuro della fibra è insomma radicalmente cambiato. <ref target="http://www.ilfattoquotidiano.it/2015/05/20/banda-larga-cdp-contesta-valutazione-rete-telecom-che-fa-denuncia-consob/1700907/">Accantonato il piano sulla società delle reti a maggioranza pubblica</ref>, Renzi dovrà ora discuterne con un’ingombrante Telecom. Intanto da Parigi filtra l’indiscrezione che Vincent Bolloré incontrerà presto il premier per parlare dell’ex monopolista e della banda ultralarga, ma anche del nuovo scenario competitivo dei gruppi media italiani.</p><p><ref target="http://www.ilfattoquotidiano.it/2014/09/02/telecom-vivendi-e-quei-conflitti-di-interesse-tra-bollore-e-mediaset/1105728/">Inclusa la</ref>. Anche se per ora, sempre sul</p><hi rend="#b">Mediaset</hi>di<hi rend="#b">Silvio Berlusconi</hi><p><hi rend="#i">Corriere</hi>, de Puyfontaine spegne facili entusiasmi: “Conosco Silvio Berlusconi e i figli Pier Silvio e Marina dai tempi in cui ero alla guida di Mondadori France. Sono un manager aperto e molto pragmatico, ma per ora la questione non è sul tavolo”.</p><p><ref target="http://ebook.ilfattoquotidiano.it/vincent-bollore-il-nuovo-re-dei-media-europei">Sullo store del Fatto puoi comprare l’ebook “Vincent Bolloré, il nuovo re dei media europei”</ref> oppure puoi scaricare il primo capitolo gratis:</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>