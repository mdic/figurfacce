<doc sitename="Il Fatto Quotidiano" title="Ruby ter, gruppo WhatsApp Olgettine: &quot;Chiamiamo Berlusconi tutte insieme&quot; - Il Fatto Quotidiano" author="F Q" date="2015-07-03" url="http://www.ilfattoquotidiano.it/2015/07/03/ruby-ter-gruppo-whatsapp-olgettine-chiamiamo-berlusconi-tutte-insieme/1841844/" hostname="ilfattoquotidiano.it" description="Il 29 settembre 2014, giorno del compleanno di Silvio Berlusconi, le Olgettine scrivono una serie di messaggi sul loro gruppo creato su WhatsApp, chiamato “Andiamo“. A iniziare il dibattito è Aris Espinoza, una di loro, che si rivolge alle altre scrivendo: “Ragazze – Facciamo qualcosa di intelligente – Cominciamo a chiamarlo a manetta – Che stiamo …" categories="Giustizia" tags="Caso Ruby;Iris Berardi;Olgettine;Processo Ruby;Ruby;Silvio Berlusconi;Whatsapp" fingerprint="5a8c3b2fa7581720">
  <main>
    <head rend="h1">Ruby ter, gruppo WhatsApp Olgettine: “Chiamiamo Berlusconi tutte insieme”</head>
    <graphic src="https://st.ilfattoquotidiano.it/wp-content/uploads/2015/07/berardi675.jpg"/>
    <p>Il 29 settembre 2014, giorno del compleanno di <hi rend="#b">Silvio Berlusconi</hi>, le Olgettine scrivono una serie di messaggi sul loro gruppo creato su <hi rend="#b">WhatsApp</hi>, chiamato “<hi rend="#i">Andiamo</hi>“.</p>
    <p>A iniziare il dibattito è <hi rend="#b">Aris Espinoza</hi>, una di loro, che si rivolge alle altre scrivendo: “Ragazze – Facciamo qualcosa di intelligente – Cominciamo a chiamarlo a manetta – Che stiamo arrivando – anche se non è vero – Ma per fargli capire che siamo unite – Ognuna chiama – E dice che sta arrivando”.</p>
    <p>Dalle<hi rend="#i"> chat</hi>, depositate tra gli atti dell’indagine <hi rend="#b"> Ruby ter,</hi> si evince che il gruppo, secondo quanto riportato </p>
    <p><ref target="http://www.ilfattoquotidiano.it/2015/07/03/ruby-ter-il-teste-berlusconi-temeva-quello-che-poteva-raccontare-iris/1841049/">dagli investigatori milanesi</ref>, aveva lo scopo di “stabilire una</p>
    <p><hi rend="#b">strategia comune</hi>per ottenere vantaggi dalle vicende giudiziarie che coinvolgono” le ragazze e “organizzarsi per andare ad Arcore insieme” a presentare le loro richieste. Così proprio il giorno del compleanno dell’ex presidente del Consiglio, coloro che fino a qualche anno prima partecipavano alle serate, si ritrovano a organizzare una spedizione di massa a villa San Martino.</p>
    <p>Alla proposta di Aris seguono i vari messaggini. “Ok io già ho chiamato stamattina alle 8.00”, scrive <hi rend="#b">Eleonora De Vivo</hi>. “Io è dalle 6 che chiamo”, specifica <hi rend="#b">Manuela Ferrera</hi>. E la De Vivo “La mattina ha l’oro in bocca!!!”. Aris spiega: “Ragazze – Ho chiamato – E mi hanno detto – Che parte – Domani mattina – E che oggi è con i figli e la compagna a festeggiare – A <hi rend="#b">Milano</hi> – Ragazze – E qui nella villa dove..” <ref target="http://www.ilfattoquotidiano.it/2015/07/03/ruby-ter-il-teste-berlusconi-temeva-quello-che-poteva-raccontare-iris/1841049/"> Iris Berardi (l’altra minorenne oltre a Ruby coinvolte nelle serate, ndr)</ref> rilancia: “Ragazze se è a Milano andiamo dove è lui (…) A fargli anche noi festa!!”</p>
    <p><hi rend="#b">Manuela Ferrera</hi> si sfoga: “Ragazze andiamo lì e aspettiamo che rientra dai festeggiamenti – <hi rend="#b">Facciamo qualcosa</hi> – Vi giuro che nn ho i soldi del taxi – Dovranno pagarmelo loro – io sono stanca – Avvilita. (…) Ok cucciole – io vi dico non aspetto un giorno di più – Ho già detto alla segretaria che mi presenterò e lo aspetterò tornare dai suoi festeggiamenti.. Tanto una VITA nn ce l ‘ho più … marcire a casa o davanti ad <hi rend="#b">Arcore</hi> Non cambia nulla – lo ho avvisato che nn ho i soldi e indipercui dovranno pagarmelo loro il taxi – Anche a piedi ci vado non mi interessa – bastaaaaaaaaaaaaaaaaa – Vi giuro sono fuori dalla grazia di <hi rend="#b">Dio</hi> – Tra un mese ho lo sfratto”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>