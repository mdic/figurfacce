<doc sitename="Il Fatto Quotidiano" title="Barbara D'Urso e il giornalismo posturale - L'istantanea di Caporale - Il Fatto Quotidiano" author="Antonello Caporale" date="2018-01-29" url="https://www.ilfattoquotidiano.it/2018/01/29/barbara-durso-e-il-giornalismo-posturale-listantanea-di-caporale/4123718/" hostname="ilfattoquotidiano.it" description="Chi non conosce Barbara D’Urso? Il suo salotto televisivo è così ambito che non c’è personaggio o personalità da rifiutare l’intervista e spiegare agli italiani, per il suo tramite, il valore della propria esperienza, le capacità, i successi che ha conquistato, le promesse che si sente di offrire, le idee che ha in testa. Merito …" categories="L'Istantanea" tags="Alessandro Di Battista;Barbara DUrso;Giornalismo;Matteo Renzi;Silvio Berlusconi" fingerprint="e897c7fac2654c15">
  <main>
    <head rend="h1">Barbara D’Urso e il giornalismo posturale – L’istantanea di Caporale</head>
    <graphic src="https://st.ilfattoquotidiano.it/wp-content/uploads/2017/11/29/675-1.jpg"/>
    <p>Chi non conosce <ref target="https://www.ilfattoquotidiano.it/2018/01/28/elezioni-renzi-a-domenica-live-parla-al-pubblico-di-berlusconi-spin-doctor-le-mie-nonne-ottanta-euro-per-ogni-figlio/4122321/"> Barbara D’Urso? Il suo salotto televisivo è così ambito</ref> che non c’è personaggio o personalità da rifiutare l’intervista e spiegare agli italiani, per il suo tramite, il valore della propria </p>
    <p><hi rend="#b">esperienza</hi>, le</p>
    <p><hi rend="#b">capacità,</hi>i successi che ha conquistato, le</p>
    <p><hi rend="#b">promesse</hi>che si sente di offrire, le idee che ha in testa. Merito della</p>
    <p><hi rend="#b">D’Urso</hi>logicamente. La quale riesce sempre a ottenere ciò che ogni bravo giornalista vorrebbe rubare all’intervistato: la verità. Anche a costo di farlo lacrimare.</p>
    <quote><p>(</p><ref>#domenicalive</ref>via<ref>@menesbatto_</ref>)<ref>pic.twitter.com/PbXicABM6Q</ref><p>— nonleggerlo (@nonleggerlo)</p><ref>January 28, 2018</ref></quote>
    <p>Nella foto che ha pubblicato un frequentatore professionista di twitter, l’ottimo <hi rend="#i"> @menesbatto</hi>, si evince come la postura dell’interrogante, la posizione cioè del corpo umano nello spazio e le relative relazioni tra i suoi segmenti corporei, assuma un ruolo decisivo nello svolgimento del colloquio con tre illustri politici (</p>
    <p><hi rend="#b">Berlusconi</hi>, Renzi e</p>
    <p><hi rend="#b">Di Battista</hi>) costretti a dire tutta la verità e solo la verità.</p>
    <p>Sentiamo di <hi rend="#b">escludere</hi> una più facile ma rozza interpretazione sulla via geometrica al <hi rend="#b">giornalismo</hi> (l’angolo di inclinazione eccetera), ma di segnalare come sia decisamente performante il <hi rend="#b">giornalismo</hi> posturale, schiena sempre dritta come potete vedere. La <hi rend="#b">prossemica</hi>, che è una scienza, studia la comunicazione non verbale. E il combinato disposto determina il successo di chi domanda e il <hi rend="#b">piacere</hi> di rispondere di chi governa o governerà.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>