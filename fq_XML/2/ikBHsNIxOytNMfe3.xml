<doc sitename="Il Fatto Quotidiano" title="Governo, Travaglio: “Salvini? E’ pericoloso allontanarsi da Berlusconi: o ti compra o ti pesta o resti il suo fedele Dudù” - Il Fatto Quotidiano" author="Gisella Ruccia" date="2018-04-18" url="https://www.ilfattoquotidiano.it/2018/04/18/governo-travaglio-salvini-e-pericoloso-allontanarsi-da-berlusconi-o-ti-compra-o-ti-pesta-o-resti-il-suo-fedele-dudu/4299405/" hostname="ilfattoquotidiano.it" description="“La chiusura di Di Maio a Salvini? A me la soluzione M5S-Pd è sempre sembrata l’unica realistica. Da un lato, a Salvini non conviene distruggere la coalizione, per quanto fittizia, del centrodestra, rischiando di diventare il capo di una monade al 17%. Dall’altro, Berlusconi ha ottimi argomenti per tenere avvinto a sé come l’edera l’alleato …" categories="La7" tags="Forza Italia;La7;Lega;Luigi di Maio;Marco Travaglio;Maria Elisabetta Alberti Casellati;Matteo Salvini;Movimento 5 Stelle;Silvio Berlusconi" fingerprint="609582719241e11c">
  <main>
    <p>“<ref target="https://www.ilfattoquotidiano.it/2018/04/17/governo-di-maio-salvini-non-aspetto-suoi-comodi-tra-qualche-giorno-chiudo-il-forno-della-lega/4297599/">La chiusura di Di Maio a Salvini?</ref> A me la soluzione</p>
    <p><hi rend="#b">M5S-Pd</hi>è sempre sembrata l’unica realistica. Da un lato, a</p>
    <p><hi rend="#b">Salvini</hi>non conviene distruggere la coalizione, per quanto fittizia, del</p>
    <p><hi rend="#b">centrodestra</hi>, rischiando di diventare il capo di una monade al</p>
    <p><hi rend="#b">17%</hi>. Dall’altro,</p>
    <p><hi rend="#b">Berlusconi</hi>ha ottimi argomenti per tenere avvinto a sé come l’edera l’alleato leghista”. Così a</p>
    <p>
      <ref target="http://www.la7.it/otto-e-mezzo">(La7) il direttore de</ref>
    </p>
    <hi rend="#b">Otto e Mezzo</hi>
    <p><hi rend="#b">Il Fatto Quotidiano, Marco Travaglio</hi>, commenta il niet del</p>
    <p><hi rend="#b">M5S alla Lega</hi>su un eventuale accordo di governo. E aggiunge: “E’ molto difficile e molto pericoloso per gli alleati di Berlusconi allontanarsi da lui. Berlusconi è abituato a far manganellare dalle sue</p>
    <p><hi rend="#b">tv</hi>e dai suoi</p>
    <p><hi rend="#b">giornali</hi>tutti quelli che si mettono di traverso sulla sua strada. Se poi sono suoi alleati o ex alleati, ci mette un carico da 11 particolare. Basta ricordare i casi di</p>
    <p><hi rend="#b">Fini</hi>e di tantissime persone che hanno provato a fare un passo di lato e ad allontanarsi un pochino da lui. Sono stati immediatamente oggetto di pestaggi che li hanno lasciati praticamente senza vita politica. Non credo che</p>
    <p><hi rend="#b">Salvini</hi>voglia fare la stessa fine”. Travaglio sottolinea: “Ogni tanto i giornali di Berlusconi lanciano contro Salvini degli avvertimenti. Il potere dei soldi e dei media serve soprattutto a quello e Berlusconi l’ha usato sempre per questo fine. Io gliel’ho visto usare nel ‘94 contro</p>
    <p><hi rend="#b">Indro Montanelli</hi>. E mi è bastato per capire quello che sarebbe stato il ventennio successivo. Devo dire che Berlusconi non si è mai discostato da quel modello: o ti compra o ti pesta o rimani un suo fedele</p>
    <p><hi rend="#b">Dudù</hi>. Chi non fa Dudù si prova comprarlo. Se poi non si riesce, lo si mena”. Circa l’ipotesi di un mandato esplorativo affidato alla presidente del Senato,</p>
    <p><hi rend="#b">Maria Elisabetta Alberti Casellati</hi>, il direttore del Fatto non ha dubbi: “Andrà a chiedere ai partiti risposte che già conosce. Sa già che il</p>
    <p><hi rend="#b">M5S</hi>non andrà mai al governo se c’è</p>
    <p><hi rend="#b">Forza Italia</hi>e quindi, con tutto il rispetto, andrà a schiantarsi in una esplorazione che non porterà assolutamente a nulla. E così archivieremo finalmente questa</p>
    <p><hi rend="#b">truffa</hi>che chiamiamo centrodestra, che è una coalizione finta con dei programmi completamente opposti al suo interno”</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>