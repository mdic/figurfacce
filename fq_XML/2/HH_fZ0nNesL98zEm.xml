<doc sitename="Il Fatto Quotidiano" title="Elezioni, sui social è Berlusconi il politico più odiato davanti a Renzi e Salvini. Ma i partiti più insultati sono il Pd e il M5s - Il Fatto Quotidiano" author="Davide Turrini" date="2018-02-17" url="https://www.ilfattoquotidiano.it/2018/02/17/elezioni-sui-social-e-berlusconi-il-politico-piu-odiato-davanti-a-renzi-e-salvini-ma-i-partiti-piu-insultati-sono-il-pd-e-il-m5s/4162651/" hostname="ilfattoquotidiano.it" description="Vince sempre lui. Il politico più odiato e insultato sui social è Silvio Berlusconi. A ridosso seguono comunque Matteo Renzi e Matteo Salvini. Lo ha scoperto la D-Link, un’azienda leader nel settore della tecnologia wireless e del networking, dopo un’accurata indagine su quasi 2 milioni di contenuti web, tra tweet, post e commenti, pubblicati dal …" categories="Elezioni Politiche 2018" tags="Forza Italia;Lega;Luigi di Maio;Matteo Renzi;Matteo Salvini;Movimento 5 Stelle;PD;Silvio Berlusconi" fingerprint="abb506d0b96e8335">
  <main>
    <head rend="h1">Elezioni, sui social è Berlusconi il politico più odiato davanti a Renzi e Salvini. Ma i partiti più insultati sono il Pd e il M5s</head>
    <graphic src="https://st.ilfattoquotidiano.it/wp-content/uploads/2018/02/15/berlusconisalvinirenzitelefonosocial.jpg"/>
    <p>Vince sempre lui. Il politico più odiato e insultato sui social è <hi rend="#b">Silvio Berlusconi</hi>. A ridosso seguono comunque <hi rend="#b">Matteo Renzi</hi> e <hi rend="#b">Matteo Salvini</hi>. Lo ha scoperto la <hi rend="#b">D-Link</hi>, un’azienda leader nel settore della tecnologia <hi rend="#b">wireless</hi> e del <hi rend="#b">networking</hi>, dopo un’accurata <hi rend="#b">indagine</hi> su quasi 2 milioni di<hi rend="#b"> contenuti web</hi>, tra tweet, post e commenti, pubblicati dal 1 gennaio al 12 febbraio 2018, e legati alle elezioni politiche del 4 marzo prossimo.</p>
    <p>Il leader di <hi rend="#b">Forza Italia</hi> è infatti destinatario del <hi rend="#b">23%</hi> degli <hi rend="#b">insulti</hi><hi rend="#b">personali</hi> online, seguito da Salvini e Renzi entrambi al <hi rend="#b">21%</hi>. Ci si accanisce meno su <hi rend="#b">Luigi Di Maio</hi> e <hi rend="#b">Pietro Grasso</hi> (rispettivamente a quota <hi rend="#b">11%</hi> e <hi rend="#b">8%</hi> delle <hi rend="#b">ingiurie</hi>). La classifica invece si ribalta se ad essere analizzato è l’astio verso i partiti politici. Da questa prospettiva l’accanimento è indirizzato maggiormente verso il <hi rend="#b">Pd</hi> (<hi rend="#b">39%</hi>), poi al <hi rend="#b">Movimento 5 Stelle</hi> (<hi rend="#b">34%</hi>). A seguire, ma molti staccati, la <hi rend="#b">Lega Nord</hi> (<hi rend="#b">12%</hi>), <hi rend="#b">CasaPound</hi> (5%) e, per ultima, <hi rend="#b">Forza Italia</hi> con il 4%.</p>
    <p>Prendendo come base solo i commenti con <hi rend="#b">insulti</hi> e <hi rend="#b">volgarità</hi>, l’identikit dell’elettore più “<hi rend="#b">arrabbiato</hi>” risulta un uomo (68% contro il 32% delle donne) che vive nel <hi rend="#b">Lazio</hi> (che nonostante produca meno contenuti in termini assoluti, precede la <hi rend="#b">Lombardia</hi>). Facendo, invece, un rapporto su tutti i contenuti su base regionale i più <hi rend="#b">scontenti</hi> risultano gli abitanti del <hi rend="#b">Centro Nord</hi> con in vetta l’<hi rend="#b">Emilia Romagna</hi> (29% i contenuti “<hi rend="#b">negativi</hi>” rispetto al totale di quelli prodotti), seguono la <hi rend="#b">Toscana</hi> (28%), il <hi rend="#b">Lazio</hi> (26%), la <hi rend="#b">Lombardia</hi> e il <hi rend="#b">Piemonte</hi> (a 25%).</p>
    <p>Tra i quasi 2 milioni di <hi rend="#b">contenuti analizzati</hi>, perlopiù messaggi verso i candidati, i partiti o verso altri elettori, emerge come il 38% di questi (circa 750.000) è connotato da <hi rend="#b">negatività</hi> e ben 135.000 contengono <hi rend="#b">volgarità</hi> o <hi rend="#b">insulti</hi> espliciti. I messaggi che augurano la <hi rend="#b">morte</hi> (o minacciano di uccidere) sono più di 15.000, quelli che contengono riferimenti alla <hi rend="#b">violenza</hi> quasi 19.000. Solo l’11% dei contenuti è etichettabile come <hi rend="#b">positivo</hi>. D-Link ha fornito al <hi rend="#i">fattoquotidiano.it</hi> anche la classifica delle <hi rend="#b">parole volgari</hi> e degli insulti più pubblicati e condivisi online. La sfida è vinta da “<hi rend="#b">cazzo</hi>” con 12.884 apparizioni; a pochissima distanza il ceppo legato all’augurio di passare a miglior vita “<hi rend="#b">Muori</hi>/<hi rend="#b">morite</hi>/<hi rend="#b">morire</hi>” (12.844); al terzo posto la sempiterna, anzi il sempiterno epiteto “merda” (9.821); quarto “<hi rend="#b">schifo</hi>” (9.025); quinto il florilegio cattolico “<hi rend="#b">Dio-Gesù-Cristo-Madonna</hi>” (7.153); infine a scorrere verso il basso “<hi rend="#b">coglione</hi>” (5.935), “ladr*” (4.375), “<hi rend="#b">Troia/Puttana</hi>” (2.525), “<hi rend="#b">stronzo</hi>” (1.406), “bastard*” (844).</p>
    <p>I momenti più critici della campagna elettorale, con relativi picchi verso l’alto di insulti sono stati: il 4 gennaio (<ref target="https://www.ilfattoquotidiano.it/2018/01/04/sacchetti-bio-a-pagamento-il-ministero-ok-portarli-da-casa-no-al-riutilizzo/4073123/">sacchetti bio</ref>); 10 gennaio (<ref target="https://www.ilfattoquotidiano.it/2018/01/15/attilio-fontana-lega-razza-bianca-e-rischio-dobbiamo-ribellarci-dopo-berlusconi-destra-e-gara-di-xenofobia/4093643/">Berlusconi supporta la candidatura di Attilio Fontana a governatore della Lombardia</ref>); 18 gennaio (</p>
    <p><ref target="https://www.ilfattoquotidiano.it/2018/01/19/grillo-deposita-simbolo-m5s-alleanze-con-chi-ci-sta-domande-senza-senso-siamo-lunica-forza-politica-nuova/4102454/">cambio del simbolo</ref>); 29 gennaio (</p>
    <hi rend="#b">M5s</hi>
    <p><ref target="https://www.ilfattoquotidiano.it/2018/01/29/elezioni-liste-depositate-dal-ritorno-di-bossi-formigoni-capolista-razzi-invece-rinuncia-cronaca-ora-per-ora/4123604/">presentazione delle liste</ref>); 3 febbraio (</p>
    <p><ref target="https://www.ilfattoquotidiano.it/2018/02/03/macerata-spara-agli-immigrati-dallauto-6-feriti-fermato-avvolto-nel-tricolore-ha-fatto-il-saluto-romano-nel-2017-fu-candidato-dalla-lega-diretta/4134517/">fatti di Macerata</ref>); 12 febbraio (</p>
    <p><ref target="https://www.ilfattoquotidiano.it/2018/02/11/torino-fratelli-ditalia-avverte-il-direttore-del-museo-egizio-se-noi-vinceremo-le-elezioni-andra-via/4153941/">il caso del</ref>). “Questi dati sono drammatici perché evidenziano come si stia diffondendo una dialettica della</p>
    <hi rend="#b">Museo Egizio</hi>
    <p><hi rend="#b">violenza</hi>che viaggia soprattutto online. Ormai non è più possibile fare a meno di internet ma proprio per questo bisogna capire che non ci può più essere distinzione tra un comportamento online e offline, le conseguenze sono sempre</p>
    <p><hi rend="#b">reali</hi>”, ha dichiarato</p>
    <p><hi rend="#b">Stefano Nordio</hi>, vice presidente D-Link Europe. A seguito dell’indagine online, la D-Link ha voluto lanciare anche un hashtag –</p>
    <p><hi rend="#b">#ConnettitiResponsabilmente</hi>– per promuovere un utilizzo responsabile della connettività e incentivare un comportamento positivo online.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>