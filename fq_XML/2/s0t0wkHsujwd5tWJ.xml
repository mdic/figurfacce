<doc sitename="Il Fatto Quotidiano" title="Forza Italia in libera uscita, dopo il Senato ora tocca alla Camera: verso l’addio anche Lainati e Romele - Il Fatto Quotidiano" author="Antonio Pitoni e Giorgio Velardi" date="2015-12-23" url="http://www.ilfattoquotidiano.it/2015/12/23/forza-italia-in-libera-uscita-dopo-il-senato-ora-tocca-alla-camera-verso-laddio-anche-lainati-e-romele/2327995/" hostname="ilfattoquotidiano.it" description="Lunedì pomeriggio Luca D’Alessandro percorreva chilometri da un lato all’altro del Transatlantico di Montecitorio. Senza mai staccare mani e orecchie dal telefonino. Insieme ad Ignazio Abrignani e Massimo Parisi sta gestendo i contatti con gli ex colleghi di Forza Italia che stanno meditando seriamente l’addio al partito di Silvio Berlusconi. Per gli emissari di Denis …" categories="Palazzi &amp; Potere" tags="Conservatori;Denis Verdini;Forza Italia;Giovanni Toti;Mara Carfagna;Raffaele Fitto;Renata Polverini;Renato Brunetta;Sandro Bondi;Silvio Berlusconi" fingerprint="2e853246f3dda328">
  <main>
    <head rend="h1">Forza Italia in libera uscita, dopo il Senato ora tocca alla Camera: verso l’addio anche Lainati e Romele</head>
    <graphic src="https://st.ilfattoquotidiano.it/wp-content/uploads/2015/11/berlusconi-675.jpg"/>
    <p>Lunedì pomeriggio <hi rend="#b">Luca D’Alessandro</hi> percorreva chilometri da un lato all’altro del Transatlantico di Montecitorio. Senza mai staccare mani e orecchie dal telefonino. Insieme ad <hi rend="#b">Ignazio Abrignani </hi>e<hi rend="#b"> Massimo Parisi</hi> sta gestendo i contatti con gli ex colleghi di <hi rend="#b">Forza Italia</hi> che stanno meditando seriamente l’addio al partito di <hi rend="#b">Silvio Berlusconi</hi>. Per gli emissari di <hi rend="#b">Denis Verdini,</hi> fondatore della nuova componente parlamentare<hi rend="#b"> Alleanza Liberalpopolare Autonomie (Ala)</hi>, sono giornate intense e decisive. E il trasloco annunciato ieri al <hi rend="#b">Senato</hi> dai <ref target="http://www.ilfattoquotidiano.it/2015/12/22/verdini-anche-bondi-e-repetti-nel-gruppo-al-senato-non-ce-alternativa-a-renzi/2325970/">coniugi Sandro Bondi e Manuela Repetti</ref> insieme ad </p>
    <p><hi rend="#b">Enrico Piccinelli</hi>tra i banchi del gruppo dell’ex plenipotenziario del</p>
    <p><hi rend="#b">Cavaliere</hi>sarebbe solo l’antipasto di quello che, entro la fine dell’anno, potrebbe succedere anche alla</p>
    <p><hi rend="#b">Camera</hi>. Dove a parte l’ex governatrice del Lazio,</p>
    <p><hi rend="#b">Renata Polverini</hi>, che ha praticamente già anticipato a mezzo stampa l’intenzione di passare coi verdiniani, potrebbero lasciare FI anche l’ex capo ufficio stampa del partito</p>
    <p><hi rend="#b">Giorgio Lainati</hi>e</p>
    <p><hi rend="#b">Giuseppe Romele</hi>. Nomi ai quali vanno aggiunti anche quelli di una serie di deputati ancora in forse, che stanno meditando sul da farsi. A cominciare dalla pattuglia dei campani (da</p>
    <p><hi rend="#b">Luigi Cesaro</hi>a</p>
    <p><hi rend="#b">Paolo Russo</hi>e</p>
    <p><hi rend="#b">Carlo Sarro</hi>), che restano però in attesa della nomina della</p>
    <p><hi rend="#b">Mara Carfagna</hi>come nuovo capogruppo al posto del contestato</p>
    <p><hi rend="#b">Renato Brunetta</hi>prima di sciogliere la riserva.</p>
    <p><hi rend="#b">TUTTI CONTRO TUTTI</hi> – È questo il risultato delle ultime, travagliate vicende che stanno spaccando il partito di Berlusconi. A cominciare dalle <hi rend="#b">laceranti divisioni</hi> emerse in occasione del voto sulla <ref target="http://www.ilfattoquotidiano.it/2015/12/18/banca-etruria-respinta-mozione-sfiducia-boschi-lei-favoritismi-mio-padre-mi-dimetterei/2314945/">mozione di sfiducia individuale contro il ministro delle Riforme, Maria Elena Boschi</ref>, in relazione alla vicenda </p>
    <p><hi rend="#b">Banca Etruria</hi>. Un episodio che ha seminato all’interno dei gruppi parlamentari ulteriori dosi di malumore e scontento. “Più che di scontento parlerei di</p>
    <p><hi rend="#b">sconcerto</hi>”, fotografa con una battuta la situazione dentro FI il senatore verdiniano</p>
    <p><hi rend="#b">Vincenzo D’Anna</hi>a</p>
    <p><hi rend="#i">ilfattoquotidiano.it.</hi>“Ormai assistono attoniti a tutta una serie di decisioni in contrasto tra loro: da un lato</p>
    <p><hi rend="#b">Brunetta</hi>attacca</p>
    <p><hi rend="#b">Renzi</hi>, dall’altro</p>
    <p><hi rend="#b">Romani</hi>cerca di</p>
    <p><hi rend="#b">interloquire con il Pd</hi>per mantenere l’accordo sui giudici costituzionali; mentre il giorno dopo Berlusconi sconfessa gli uni e gli altri – continua –. C’è gente che non ci si raccapezza più, il tutto mentre il partito si appiattisce sul</p>
    <p><hi rend="#b">lepenismo</hi>e l’</p>
    <p><hi rend="#b">euroscetticismo</hi>da una parte e la</p>
    <p><hi rend="#b">xenofobia</hi>e il</p>
    <p><hi rend="#b">razzismo</hi>del duo</p>
    <p><hi rend="#b">Meloni-Salvini</hi>dall’altra”. E proprio al Senato l’esodo potrebbe non finire qui. Nella lista degli indecisi, infatti, ci sarebbe anche i nome di</p>
    <p><hi rend="#b">Sante Zuffada</hi>.</p>
    <p><hi rend="#b">DAGLI AI FITTIANI</hi> – Ma nel mirino del fondatore e leader di Ala non ci sono solo i berlusconiani. Infatti “l’altro obiettivo di Verdini a Palazzo Madama, oltre agli ex colleghi di Forza Italia, sono i <hi rend="#b">fittiani</hi>”, rivela un ex ministro azzurro. Cioè i senatori del gruppo <hi rend="#b">Conservatori e Riformisti</hi>, nato a giugno di quest’anno, che fa capo all’europarlamentare pugliese. E a cui Verdini, nei mesi scorsi, ha già strappato due importanti pedine: <hi rend="#b">Eva Longo</hi> (nominata vicepresidente di Ala al Senato) e <hi rend="#b">Ciro Falanga</hi> (segretario). “A Palazzo Madama – prosegue la fonte – l’uscita di un solo senatore dal gruppo di Fitto porterebbe di fatto alla sua implosione, perché scenderebbe sotto la soglia minima dei dieci eletti necessaria per formare una <hi rend="#b">componente autonoma</hi>”. Proprio questo sembra essere l’obiettivo dichiarato di Verdini. Il quale, in particolare, ha messo gli occhi su <hi rend="#b">Antonio Milo </hi>e<hi rend="#b"> Marco Lionello Pagnoncelli</hi> (anche loro ancora incerti sul da farsi). “Ma potrebbe non essere finita qui – aggiunge l’ex ministro –, anche perché il pressing è a tutto campo, sia alla Camera sia al Senato”. E poi, rivela, “quello che <hi rend="#b">Verdini ha da offrire</hi> non ce l’ha nessun altro”. Ovvero? “Niente poltrone di governo o ricandidature alle prossime elezioni, ma <hi rend="#b">prospettive lavorative utilizzando l’esecutivo</hi>”. Cioè quelli che in gergo vengono definiti <hi rend="#b">incarichi di sottogoverno</hi>. Non è un caso che ciò che resta del ‘cerchio magico’ di Forza Italia (<hi rend="#b">Deborah Bergamini</hi>,<hi rend="#b"> Mariarosaria Rossi </hi>e<hi rend="#b"> Giovanni Toti</hi>) stia spingendo affinché Berlusconi torni in campo in prima persona per raddrizzare la situazione. Ammesso che, arrivati a questo punto, <hi rend="#b">ciò possa ancora servire a qualcosa</hi>.</p>
    <p>
      <hi rend="#i">Twitter: @Antonio_Pitoni @GiorgioVelardi</hi>
    </p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>