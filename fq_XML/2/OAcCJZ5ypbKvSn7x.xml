<doc sitename="Il Fatto Quotidiano" title="M5s, Travaglio: “Alleanza con la Lega? Non credo. I 5 Stelle perderebbero tanti voti nel centro-sud” - Il Fatto Quotidiano" author="Gisella Ruccia" date="2017-06-07" url="http://www.ilfattoquotidiano.it/2017/06/07/m5s-travaglio-alleanza-con-la-lega-non-credo-i-5-stelle-perderebbero-tanti-voti-nel-centro-sud/3641730/" hostname="ilfattoquotidiano.it" description="“Lega e M5s? Non mi pare che siano d’accordo su molte cose”. Così a Dimartedì (La7) il direttore de Il Fatto Quotidiano, Marco Travaglio, esordisce nella sua risposta al conduttore Giovanni Floris che gli chiede cosa pensa di un’alleanza tra Salvini e Grillo. “La posizione sull’Europa? Se diamo retta ai leader politici, questa Europa non …" categories="La7" tags="Elezioni;Forza Italia;La7;Lega;Marco Travaglio;Matteo Renzi;Movimento 5 Stelle;PD;Silvio Berlusconi" fingerprint="7ebe222250d242c9">
  <main>
    <p><hi rend="#b">“Lega e M5s? Non mi pare che siano d’accordo su molte cose</hi>”. Così a <hi rend="#b"> Dimartedì</hi> (La7) il direttore de</p>
    <p><hi rend="#b">Il Fatto Quotidiano, Marco Travaglio</hi>, esordisce nella sua risposta al conduttore</p>
    <p><hi rend="#b">Giovanni Floris</hi>che gli chiede cosa pensa di un’alleanza tra</p>
    <p><hi rend="#b">Salvini e Grillo</hi>. “La posizione sull’Europa?</p>
    <p><hi rend="#b">Se diamo retta ai leader politici, questa Europa non piace a nessuno</hi>” – osserva Travaglio – “L’uscita dall’</p>
    <p><hi rend="#b">euro</hi>? Il M5S ha detto che farà un</p>
    <p><hi rend="#b">referendum consultivo</hi>, ma non mi pare che ne parlino più. C’è poi soprattutto un problema per il M5S ad allearsi con la Lega. I 5 Stelle molto probabilmente avranno i 2/3 del nuovo parterre parlamentare proveniente dal centro-sud.</p>
    <p>
      <hi rend="#b">Ve li vedete quelli eletti nel centro-sud che si alleano con la Lega di Salvini?</hi>
    </p>
    <p><hi rend="#b">I voti che guadagnerebbero con la Lega li perderebbero al loro interno</hi>”. Il direttore del Fatto spiega anche il motivo per cui si registra una grande fretta nel voler votare: “Hanno</p>
    <p><hi rend="#b">urgenza di andare alle urne</hi>per ragioni diverse l’uno dall’altro.</p>
    <p><hi rend="#b">Il M5S perché è ancora favorito dai sondaggi</hi>e teme che alla lunga la campagna elettorale lo sfiati.</p>
    <p><hi rend="#b">Renzi perché non vuole prendersi la responsabilità della legge finanziaria</hi>, che come tutte le finanziarie è impopolare, dovendo imporre dei sacrifici a qualcuno. Lui i sacrifici li vuole imporre quando ormai i voti li ha presi.</p>
    <p><hi rend="#b">Per Berlusconi la situazione, invece, non cambia. E’ mummificato lì adesso</hi>, come lo sarà tra un anno. E’ chiaro che non ha più l’aspirazione al piano A,” – continua – “cioè al ruolo di presidente del Consiglio da solo con un’alleanza sotto i suoi piedi. E quindi si accontenta del piano B, cioè di</p>
    <p><hi rend="#b">un sistema elettorale che non faccia vincere nessuno e che renda i suoi voti indispensabili a chi se lo vuole prendere</hi>. E chi è che si vuole prendere Berlusconi?</p>
    <p><hi rend="#b">Renzi</hi>, non ci sono altri. Dubito che l’altro polo, cioè il M5S, governerebbe con Berlusconi”. Travaglio cita una intervista allo scrittore</p>
    <p><hi rend="#b">Roberto Saviano</hi>su Il Fatto Quotidiano e sottolinea: “</p>
    <p><hi rend="#b">Pd e Forza Italia hanno lo stesso programma, vogliono le stesse cose</hi>, hanno appena votato insieme per la reintroduzione dei</p>
    <p><hi rend="#b">voucher</hi>dopo che li avevano cancellato per fregare</p>
    <p><hi rend="#b">i sindacati e il referendum.</hi>Ma perché non dovrebbero mettersi insieme?”</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>