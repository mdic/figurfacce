<doc sitename="Il Fatto Quotidiano" title="Compleanno di Berlusconi, il post di Fascina: &quot;Ogni giorno scaldi il mio cuore&quot;. Il fratello Paolo: &quot;Tra noi non servono chiarimenti&quot; - Il Fatto Quotidiano" author="F Q" date="2023-09-29" url="https://www.ilfattoquotidiano.it/2023/09/29/compleanno-di-berlusconi-il-post-di-fascina-ogni-giorno-scaldi-il-mio-cuore-il-fratello-paolo-tra-noi-non-servono-chiarimenti/7308035/" hostname="ilfattoquotidiano.it" description="Marta Fascina torna a parlare in pubblico. Lo fa con un post sui social nel giorno in cui Silvio Berlusconi avrebbe compiuto 87 anni. “Amore mio oggi è il tuo compleanno. Auguri a Te, leader indiscusso della politica italiana e mondiale, illuminato statista, lungimirante e straordinario imprenditore, campione nello sport, re della comunicazione, ma soprattutto …" categories="Politica" tags="Silvio Berlusconi" fingerprint="a1ae505df3da2625">
  <main>
    <head rend="h1">Compleanno di Berlusconi, il post di Fascina: “Ogni giorno scaldi il mio cuore”. Il fratello Paolo: “Tra noi non servono chiarimenti”</head>
    <graphic src="https://st.ilfattoquotidiano.it/wp-content/uploads/2023/01/09/fascina-berlusconi-690x362.jpg"/>
    <p><hi rend="#b">Marta Fascina</hi> torna a parlare in pubblico. Lo fa con un post sui social nel giorno in cui <hi rend="#b">Silvio Berlusconi</hi> avrebbe compiuto 87 anni. “Amore mio oggi è il tuo compleanno. Auguri a Te, leader indiscusso della politica italiana e mondiale, illuminato statista, lungimirante e straordinario imprenditore, campione nello sport, re della comunicazione, ma soprattutto uomo buono, generoso e giusto”, scrive quella che è stata l’ultima compagna dell’ex presidente del consiglio, postando alcune foto che li ritraggono insieme. Il lungo messaggio ha toni quasi di aderazione per il defunto: “Auguri a Te che sei entrato nei libri di storia. A Te che sei baluardo di democrazia e di libertà. A Te che sei un esempio di concretezza, pragmatismo, dinamismo, visione per le future generazioni. A Te che hai cambiato il modo di vedere ed interpretare il mondo. Auguri a Te che hai solo fatto del bene all’Italia ed agli Italiani. A Te che hai donato incondizionatamente amore, speranza, armonia e fiducia,. Auguri a Te che ogni giorno scaldi ed illumini il mio cuore”.</p>
    <p>Al netto della parole usate, da segnalare c’è soprattutto il ritorno al dibattito pubblico di Fascina, i cui canali social erano silenti da prima della morte dell’uomo di Arcore. Il ritorno in scena della deputata era stato <ref target="https://www.ilfattoquotidiano.it/2023/09/26/paolo-berlusconi-basta-lacrime-per-silvio-marta-fascina-torni-in-parlamento-e-un-suo-dovere/7304237/">auspicato solo pochi giorni fa da Paolo Berlusconi</ref>. “Basta con le </p>
    <p><hi rend="#b">lacrime</hi>, l’ho detto anche a Marta, che è inconsolabile, ma che deve trovare la forza di tornare in</p>
    <p><hi rend="#b">Parlamento</hi>perché è un suo diritto ma soprattutto</p>
    <p><hi rend="#b">un suo dovere</hi>“, ha detto il fratello del leader di Forza Italia, durante un evento a Monza per sostenere la candidatura alle suppletive in Senato di</p>
    <p><hi rend="#b">Adriano Galliani</hi>. Il fratello dell’ex premier è tornato sull’argomento oggi: “Con Marta Fascina – ha detto – non c’è bisogno di</p>
    <p><hi rend="#b">nessun chiarimento</hi>, tra noi c’è grande amore”. Adesso bisognerà capire se dopo il post sui social Fascina deciderà di tornare in Parlamento. La compagna del defunto fondatore di Forza Italia è deputata dal</p>
    <p><hi rend="#b">2018</hi>e</p>
    <p><ref target="https://www.ilfattoquotidiano.it/2022/08/12/da-brambilla-a-fascina-da-sgarbi-a-schifani-la-carica-degli-assenteisti-che-puntano-a-tornare-in-parlamento-nelle-liste-del-centrodestra/6760904/">già durante la scorsa legislatura si era distinta per la scarsa presenza nell’Aula di Montecitorio</ref>, collezionando il</p>
    <p><hi rend="#b">74% di assenze</hi>.</p>
    <quote>Visualizza questo post su Instagram</quote>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>