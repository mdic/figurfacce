<doc sitename="Il Fatto Quotidiano" title="Referendum, gli apocalittici che mettono in guardia contro il No: da Confindustria a Goldman Sachs, da Fitch a Marchionne - Il Fatto Quotidiano" author="Marco Pasciuti" date="2016-09-13" url="http://www.ilfattoquotidiano.it/2016/09/13/referendum-gli-apocalittici-che-mettono-in-guardia-contro-il-no-da-confindustria-a-goldman-sachs-da-fitch-a-marchionne/3031013/" hostname="ilfattoquotidiano.it" description="In principio fu Jp Morgan. Hanno costituzioni “influenzate da idee socialiste”, “esecutivi deboli”, tutele dei diritti dei lavoratori”, ma anche “la licenza di protestare contro modifiche sgradite dello status quo”, si legge in un report di 16 pagine, datato 28 maggio 2013. La banca d’affari annoverata tra le protagoniste della finanza creativa, e quindi della crisi …" categories="Referendum Costituzionale" tags="Giorgio Napolitano;Goldman Sachs;JP Morgan;Matteo Renzi;Pier Silvio Berlusconi;Referendum Costituzionale 2016;Sergio Marchionne;Silvio Berlusconi;Usa" fingerprint="e7aab2944ce2e7b4">
  <main><head rend="h1">Referendum, gli apocalittici che mettono in guardia contro il No: da Confindustria a Goldman Sachs, da Fitch a Marchionne</head><graphic src="https://st.ilfattoquotidiano.it/wp-content/uploads/2016/09/Boccia-Confindustria-675.jpg"/><p>In principio fu <hi rend="#b">Jp Morgan</hi>. Hanno costituzioni “influenzate da idee socialiste”, “esecutivi deboli”, tutele dei diritti dei lavoratori”, ma anche “la licenza di protestare contro modifiche sgradite dello status quo”, <ref target="http://www.ilfattoquotidiano.it/2013/06/19/ricetta-jp-morgan-per-uneuropa-integrata-liberarsi-delle-costituzioni-antifasciste/630787/">si legge in un report di 16 pagine, datato 28 maggio 2013</ref>. La banca d’affari annoverata tra le protagoniste della </p><p><hi rend="#b">finanza creativa</hi>, e quindi della crisi dei</p><p><hi rend="#i">subprime</hi>che dal 2008 ha inceppato l’economia mondiale, giudicava così i “sistemi politici dei paesi europei del Sud e in particolare le loro costituzioni”, definendole “inadatte a favorire la maggiore integrazione dell’area europea”. In questo contesto</p><p><ref target="http://www.ilfattoquotidiano.it/2016/09/13/referendum-costituzionale-lambasciatore-usa-se-vincesse-il-no-sarebbe-un-passo-indietro-e-addio-investimenti/3029325/">l’</ref>, sorprende ma non troppo: numi tutelari della politica e vertici della finanza nostrana e mondiale si sono a più riprese espressi a favore di riforme di respiro liberista come quelle del governo Renzi.</p><hi rend="#i">endorsement</hi>sul<hi rend="#b">referendum costituzionale</hi>firmato dall’ambasciatore degli Stati Uniti in Italia,<hi rend="#b">John Phillips</hi><p>I toni si fanno spesso apocalittici, degni del più cupo dei <hi rend="#i">day after</hi> gli scenari prefigurati in caso di fallimento: la vittoria del “No” al referendum, rilevava il <hi rend="#b">1° luglio</hi> l’ufficio studi di Confindustria, causerebbe un “<hi rend="#b">caos politico</hi>” e lo scenario economico interno “sarebbe caratterizzato da cinque eventi ciascuno dei quali foriero di <hi rend="#b">recessione</hi>“. Tradotto in numeri: “L’effetto complessivo della vittoria del “No” è stato quantificato per il triennio 2017-2019: il Pil cala dello <hi rend="#b">0,7%</hi> nel 2017 e dell’<hi rend="#b">1,2%</hi> nel 2018, salendo dello <hi rend="#b">0,2%</hi> nel 2019. In totale si riduce dell’<hi rend="#b">1,7%</hi>“. E il Pil pro capite, “una misura di benessere, calerebbe di <hi rend="#b">589 euro</hi>. Ciò porterebbe a un aumento di <hi rend="#b">430mila persone</hi> in condizione di <hi rend="#b">povertà</hi>“. Senza contare la perdita di posti di lavoro: “L’<hi rend="#b">occupazione</hi> diminuisce complessivamente di <hi rend="#b">258mila unità</hi>, mentre altrimenti salirebbe di 319mila”. “Noi siamo per il sì – ribadiva quindi il <hi rend="#b">20 luglio</hi> al Meeting di Rimini il presidente <hi rend="#b">Vincenzo Boccia</hi>, eletto il 25 maggio – perché riteniamo che la governabilità e la stabilità siano la precondizione per una politica economica di lungo termine”.</p><p>Apocalittici anche i toni usati da <hi rend="#b">Fitch</hi>, che esprimeva il proprio parere nelle stesse ore in cui Phillips spiegava che una vittoria del “No” sarebbe un “passo indietro” per attrarre gli investimenti stranieri in Italia: “Ogni turbolenza politica o problemi nel settore bancario – ha spiegato il responsabile rating sovrani per Europa Medio Oriente <hi rend="#b">Edward Parker</hi> – che si possano ripercuotere sull’economia reale o sul debito pubblico, potrebbe portare a un intervento negativo sul <hi rend="#b">rating</hi> dell’Italia. Se ci fosse un voto per il No, lo vedremmo come uno <hi rend="#b">shock negativo</hi> per l’economia e il merito di credito italiano”. Più o meno lo scenario delineato anche da <hi rend="#b">Goldman Sachs</hi>, <ref target="http://www.ilfattoquotidiano.it/2016/09/08/referendum-il-monte-dei-paschi-e-lanalisi-di-goldman-sachs-che-tira-lacqua-al-mulino-di-renzi/3018999/">che in un rapporto di 14 pagine mette in rilievo i rischi che un fallimento del referendum comporterebbe per le banche</ref>: “Una fase di <hi rend="#b">turbolenza politica</hi> e uno stop al percorso riformista ridurrebbe le probabilità di arrivare a una soluzione di mercato per le banche <hi rend="#b">in difficoltà</hi>, aumentando per contro quelle di un intervento del governo”.</p><p>Lassù, tra le nubi che circondano i resti di quello che fu Olimpo della grande industria italiana, le riforme piacciono anche a <hi rend="#b">Sergio Marchionne</hi>, che con Matteo Renzi ha dimostrato di avere un feeling particolare: “Quello che interessa a noi come azienda è la stabilità del sistema”, spiegava il <hi rend="#b">27 agosto</hi> a margine di un convegno alla Luiss l’amministratore delegato di Fca, dicendosi ”<hi rend="#b">a livello personale per il sì</hi>” al referendum. ”Non voglio – tentava quindi un distinguo – prendere una posizione. Ma personalmente condivido alcune delle scelte che sono state fatte per cercare di alleggerire il costo di gestione di questo Paese. Non voglio giudicare se la soluzione è perfetta, ma è una mossa che va nella direzione giusta”.</p><p>Più in basso, nella <hi rend="#i">Castalia</hi> della politica nostrana, il nome che spicca per qualità e quantità degli interventi in favore delle riforme è quello di <hi rend="#b">Giorgio Napolitano</hi>: “Sosterrò la conferma della legge di riforma approvata dal Parlamento e mi auguro che le opposte parti politiche si confrontino sul referendum nella sua oggettività”, rompeva gli indugi il presidente emerito in un’intervista al <hi rend="#i">Corriere della Sera</hi> il <hi rend="#b">6 gennaio</hi>, per poi esprimere il <hi rend="#b">5 luglio</hi> un invito direttamente agli italiani: “Auspico che la stragrande maggioranza dei <hi rend="#b">cittadini</hi> non faccia finire nel nulla gli sforzi messi in atto in questi due anni in Parlamento”, fino all’ultimo appello, datato <hi rend="#b">10 settembre</hi>: “Bocciare la revisione della Carta sarebbe un’<hi rend="#b">occasione mancata</hi>“. Difficile, comunque, quantificare le occasioni in cui l’ex capo dello Stato ha sponsorizzato le riforme firmate da <hi rend="#b">Maria Elena Boschi</hi>, ampiamente ricambiato con l’iscrizione a caratteri cubitali (secondo i maligni, un epitaffio) che il premier ha scolpito loro in calce: “Portano <hi rend="#b">la sua firma</hi>“. Con tutte le conseguenze che in termini di giudizio storico da questa affermazione potrebbero discendere.</p><p>Per un certo periodo, più o meno corrispondente alla durata del <hi rend="#b">patto del Nazareno</hi>, le riforme hanno riscosso successo anche negli ambienti berlusconiani: “In un Paese che ha bisogno di riforme – argomentava il 2 luglio 2014 <hi rend="#b">Pier Silvio Berlusconi</hi>, vicepresidente di <hi rend="#i">Mediaset</hi>, alla presentazione dei palinsesti autunnali – come italiano e come imprenditore io <hi rend="#b">tifo per Renzi</hi>, e chi non lo farebbe con chi ha preso il <hi rend="#b">40%</hi> (<hi rend="#i">alle elezioni europee di quell’anno, ndr</hi>)? Abbiamo bisogno innanzitutto di stabilità e in secondo luogo di riforme che facciano <hi rend="#b">ripartire l’economia</hi>“. Perché è “indispensabile” intervenire su “giustizia, lavoro, tasse”. Poi però, sottolineava il delfino, “è importante vedere come sono le riforme, perché vanno fatte bene, e con chi si fanno”. Renzi le avrebbe fatte con suo padre Silvio, fino a che quest’ultimo, scottato dall’inversione a “U” fatta dal premier in occasione dell’elezione di <hi rend="#b">Sergio Mattarella</hi> al Colle, non aveva fatto crollare il patto. Passando quindi l’ideale staffetta a <hi rend="#b">Denis Verdini</hi>. Ma questa è un’altra storia.</p><p>La lista degli insospettabili tifosi delle riforme arriva fino a <hi rend="#b">Jyrki Katainen</hi>, implacabile fustigatore delle mollezze amministrative di Atene. Il <hi rend="#b">15 gennaio 2015</hi>, nella prima tappa a Roma del suo tour per lanciare il fondo Juncker per gli investimenti, il vicepresidente della Commissione europea parlava di un “programma di riforme coraggioso”, promuovendo a pieno voti il <hi rend="#b">Jobs Act</hi>: “Aiuterà soprattutto i <hi rend="#b">giovani</hi> a trovare un impiego”, assicurava il falco finlandese la cui affabilità nei confronti di un’Italia che chiedeva flessibilità era giustificata dalla necessità di Bruxelles di dare un segnale di distensione a quei Paesi che rischiavano di essere attratti come mosche dal miele dalle ricette greche di <hi rend="#b">Syriza</hi>. Che <ref target="http://www.ilfattoquotidiano.it/2015/07/14/accordo-grecia-le-promesse-antiausterity-di-tsipras-mandate-in-fumo-con-lok-dato-alleurosummit/1870493/">prometteva ai greci, prima di auto-normalizzarsi, un’Unione Europea meno ostaggio del partito dell’ austerity</ref>.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>