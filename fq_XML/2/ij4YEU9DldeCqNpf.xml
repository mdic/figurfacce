<doc sitename="Il Fatto Quotidiano" title="Programmi in tv stasera, TeleFatto: Bersaglio mobile e Speciale Laura Pausini - Il Fatto Quotidiano" author="Domenico Naso" date="2014-05-20" url="http://www.ilfattoquotidiano.it/2014/05/20/telefatto-programmi-in-tv-stasera-bersaglio-mobile-e-speciale-laura-pausini/992428/" hostname="ilfattoquotidiano.it" description="Siamo agli sgoccioli di questa lunga campagna elettorale per le Europee di domenica, e il palinsesto televisivo è giocoforza condizionato dalla politica. Dopo il boom di Grillo ospite di Vespa a Porta a porta, oggi Enrico Mentana risponde su La7 con uno speciale Bersaglio Mobile in prima serata, durante il quale intervista in successione Matteo …" categories="Archivio" tags="Enrico Mentana;Matteo Renzi;Pif;Silvio Berlusconi" fingerprint="69287d00f997602c">
  <main>
    <head rend="h1">Programmi in tv stasera, TeleFatto: Bersaglio mobile e Speciale Laura Pausini</head>
    <graphic src="https://st.ilfattoquotidiano.it/wp-content/uploads/2014/05/laura-pausini-640.jpg"/>
    <p>Siamo agli sgoccioli di questa lunga campagna elettorale per le <hi rend="#b">Europee</hi> di domenica, e il palinsesto televisivo è giocoforza condizionato dalla politica. Dopo il <ref target="http://www.ilfattoquotidiano.it/2014/05/20/grillo-da-vespa-a-porta-a-porta-boom-di-ascolti-2688-di-share-con-oltre-4-milioni-di-telespettatori/992118/">boom di Grillo ospite di Vespa a Porta a porta</ref>, oggi</p>
    <p><hi rend="#b">Enrico Mentana</hi>risponde su</p>
    <p><hi rend="#b">La7</hi>con uno speciale</p>
    <p><hi rend="#i">Bersaglio Mobile</hi>in prima serata, durante il quale intervista in successione</p>
    <p><hi rend="#b">Matteo Renzi</hi>,</p>
    <p><hi rend="#b">Silvio Berlusconi</hi>e</p>
    <p><hi rend="#b">Alessandro Di Battista</hi>. Su</p>
    <p><hi rend="#b">RaiUno</hi>, spazio allo spettacolo con lo speciale</p>
    <p><hi rend="#i">Stasera Laura – Ho creduto in un sogno</hi>, evento registrato due giorni fa al</p>
    <p><hi rend="#b">Teatro Greco di Taormina</hi>, con la</p>
    <p><hi rend="#b">Pausini</hi>che celebra i suoi 40 anni di vita e i 20 di carriera, circondata da amici e ospiti speciali (tra gli altri,</p>
    <p><hi rend="#b">Fiorella Mannoia</hi>, Paola Turci,</p>
    <p><hi rend="#b">Emma Marrone</hi>e Marco Mengoni).</p>
    <p>Niente <hi rend="#i">Ballarò</hi> su <hi rend="#b">RaiTre</hi>, visto che stasera tocca alla tribuna politica a cura di <hi rend="#b">Rai Parlamento</hi>, mentre <hi rend="#b">Italia1</hi> comincia a sfruttare l’onda lunga dei <hi rend="#b">Mondiali</hi> con la partita di beneficenza tra vecchie glorie di <hi rend="#b">Italia</hi> e <hi rend="#b">Brasile</hi>. Su <hi rend="#b">RaiDue</hi>, il meglio di <hi rend="#i">Made in Sud</hi>, con <hi rend="#b">Gigi &amp; Ross</hi>, Fatima Trotta ed <hi rend="#b">Elisabetta Gregoraci</hi>; <hi rend="#b">Canale5</hi> manda in onda il film<hi rend="#i"> La bella società</hi>, con<hi rend="#b"> Raoul Bova</hi> ed <hi rend="#b">Enrico Lo Verso</hi>, mentre <hi rend="#b">Rete4</hi> si affida a <hi rend="#b">Vincenzo Venuto</hi> e al suo <hi rend="#i">Alive – Storie di sopravvissut</hi>i. Su <hi rend="#b">Mtv</hi>, nuova puntata in prima visione de <hi rend="#i">Il Testimone</hi> di <hi rend="#b">Pif</hi>, mentre su <hi rend="#b">Rete4</hi> va in onda il thriller danese<hi rend="#i"> ID:A</hi>. Il bel film di <hi rend="#b">Danis Tanovic Cirkus Columbia</hi> è la proposta di <hi rend="#b">Rai5</hi>, mentre <hi rend="#b">RaiMovie</hi> trasmette <hi rend="#i">Happy Family</hi>, bella commedia corale con <hi rend="#b">Fabio De Luigi</hi>, Margherita Buy, <hi rend="#b">Diego Abatantuono</hi> e Sandra Milo. Il drammone <hi rend="#i">Le verità negate</hi>, con<hi rend="#b"> Susan Sarandon</hi> e <hi rend="#b">Sam Neill</hi>, va in onda su <hi rend="#b">La5</hi>, mentre <hi rend="#b">Iris</hi> punta sul western all’italiana <hi rend="#i">La collina degli stivali</hi>, con <hi rend="#b">Bud Spencer</hi> e<hi rend="#b"> Terence Hill</hi>.</p>
    <p>Su <hi rend="#b">LaEffe</hi>, canale targato <hi rend="#b">Feltrinelli</hi>, tocca a un nuovo episodio della pluripremiata serie tv danese <hi rend="#i">Borgen</hi>. Grande attesa, sul satellite, per il quinto e il sesto episodio di <hi rend="#i">Gomorra – La Serie</hi>, splendido prodotto televisivo tratto dal libro di <hi rend="#b">Roberto Saviano</hi>, in onda su <hi rend="#b">SkyAtlantic</hi>, mentre <hi rend="#b">Fox</hi> risponde con <hi rend="#i">Agents of S.H.I.E.L.D.</hi>,<hi rend="#i"> C’era una volta</hi> e il tamarrissimo <hi rend="#i">Cumbia Ninja</hi>. Da segnalare anche l’esordio di <hi rend="#i">Graceland</hi>, nuova serie americana trasmessa da <hi rend="#b">FoxCrime</hi>. Sul fronte sportivo, serata amarcord per gli sconsolati tifosi milanisti: <hi rend="#b">SkySport1</hi> trasmette, infatti, la replica della finale di <hi rend="#b">Champions League 2007</hi> tra i rossoneri e il <hi rend="#b">Liverpool</hi>, con il <hi rend="#b">Milan</hi> che allora riuscì a vendicare la bruciante rimonta di <hi rend="#b">Istanbul</hi> di due anni prima. Due proposte sul fronte cinematografico: su <hi rend="#b">SkyCinema Hits</hi> va in onda <hi rend="#i">Closer</hi>, con <hi rend="#b">Clive Owen</hi>, Jude Law, <hi rend="#b">Natalie Portman</hi> e Julia Roberts, mentre su <hi rend="#b">SkyCinema Cult</hi> tocca a <hi rend="#i">Nuovo Cinema Paradiso</hi>, film di <hi rend="#b">Giuseppe Tornatore</hi> vincitore di un premio <hi rend="#b">Oscar</hi> al miglior film straniero. Buona visione.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>