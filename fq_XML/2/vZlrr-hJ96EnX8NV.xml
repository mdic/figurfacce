<doc sitename="Il Fatto Quotidiano" title="&quot;Sarkozy come Berlusconi: fa la vittima e attacca le toghe rosse per tornare all'Eliseo&quot; - Il Fatto Quotidiano" author="Leonardo Martinelli" date="2014-07-03" url="http://www.ilfattoquotidiano.it/2014/07/03/sarkozy-come-berlusconi-fa-la-vittima-e-attacca-le-toghe-rosse-per-puntare-alle-presidenziali/1048087/" hostname="ilfattoquotidiano.it" description="Non esiste miglior difesa dell’attacco. Dopo 15 ore di fermo a Nanterre, alle porte di Parigi, e un’incriminazione per corruzione e diversi altri capi d’accusa, Nicolas Sarkozy ha reagito subito. E a suo modo, con l’intervista in diretta tv di mercoledì sera e le sue accuse forti (e insolite per un Paese come la Francia, …" categories="Mondo" tags="Carla Bruni;Francois Hollande;Le Monde;Marine Le Pen;Nicolas Sarkozy;Silvio Berlusconi;Toghe Rosse" fingerprint="fde9566049964d2d">
  <main><head rend="h1">“Sarkozy come Berlusconi: fa la vittima e attacca le toghe rosse per tornare all’Eliseo”</head><graphic src="https://st.ilfattoquotidiano.it/wp-content/uploads/2014/07/berlusconi-sarkozy-640.jpg"/><p>Non esiste miglior difesa dell’attacco. Dopo 15 ore di fermo a <hi rend="#b">Nanterre</hi>, alle porte di <hi rend="#b">Parigi</hi>, <ref target="http://www.ilfattoquotidiano.it/2014/07/02/sarkozy-in-stato-daccusa-per-corruzione-lincriminazione-dopo-15-ore-di-fermo/1046663/">e un’incriminazione per corruzione e diversi altri capi d’accusa, Nicolas Sarkozy ha reagito subito</ref>. E a suo modo, </p><p><ref target="http://www.ilfattoquotidiano.it/2014/07/02/sarkozy-giudici-politicizzati-vogliono-distruggermi-e-i-magistrati-e-un-classico/1047866/">con l’intervista in diretta tv di mercoledì sera e le sue accuse forti (e insolite per un Paese come la</ref>. Gioca la carta della</p><hi rend="#b">Francia</hi>, rispettoso delle istituzioni) contro la magistratura<p><hi rend="#b">vittimizzazione</hi>. Come dicono ormai tutti a Parigi, Sarkozy si sta ‘</p><p><hi rend="#b">berlusconizzando</hi>‘ sempre più. Il titolo di un articolo di</p><p><hi rend="#b">Thomas Wieder</hi>su</p><p><hi rend="#b">riassume bene la situazione attuale: “Per meglio ritornare, Sarkozy si vittimizza”.</hi></p><hi rend="#i">Le Monde</hi><p>Perché, in effetti, una cosa è certa: nonostante tutto, malgrado l’umiliazione di uno <hi rend="#b">stato di fermo</hi> (mai visto per un ex inquilino dell’<hi rend="#b">Eliseo</hi>), l’ex presidente punta ancora a un suo rientro in politica, per le <hi rend="#b">presidenziali</hi> del 2017. Neanche stavolta l’ha detto esplicitamente, ma frasi del tipo “guardo con costernazione lo stato in cui si trova questo Paese” e “niente mi fermerà nel mio desiderio di rivincita” fanno pensare chiaramente che l’idea è sempre quella, il suo chiodo fisso: approfittare del tracollo nei consensi di <hi rend="#b">François Hollande</hi> e della sinistra, puntando sul suo ruolo di difesa della <hi rend="#b">democrazia</hi> (da destra) contro <hi rend="#b">Marine Le Pen</hi>. Per superare l’impasse attuale, l’idea è presentarsi come il bersaglio di un <hi rend="#b">sistema giudiziario</hi> di sinistra (“Sono vittima – ha detto mercoledì sera – della strumentalizzazione di una parte della giustizia”). Proprio come ha fatto sempre <hi rend="#b">Berlusconi</hi>.</p><p>“Ormai – scrive Wieder su <hi rend="#i">Le Monde</hi> – Sarkozy fa pensare furiosamente a Silvio Berlusconi che, per anni e anni, si è imposto come vittima di un <hi rend="#b">accanimento</hi> del sistema giudiziario per assicurare la sua sopravvivenza politica. Come il <hi rend="#b">Cavaliere</hi> ieri, l’ex Capo di Stato vuol credere oggi che la sua battaglia contro una giustizia suppostamente ‘politica’ riunirà la destra, e al di là di questa, i <hi rend="#b">francesi</hi> intorno a lui. E’ una scommessa rischiosa. Ma oggi, senza dubbio, è la sola che possa affrontare”. In Francia, almeno finora, al di là di tutto, forte è rimasto il rispetto nei confronti delle istituzioni, <hi rend="#b">magistratura</hi> compresa. Per questo la strategia di Sarkozy non è obbligatoriamente vincente. Altri media, sul confronto fra Sarkozy e Berlusconi, ci vanno giù in maniera ancora più dura, con una buona dose di <hi rend="#b">ironia</hi>. “Non ha il viso di cera – scrive <hi rend="#b">Antoine Guiral</hi> su <hi rend="#i">Libération</hi> – e i capelli corvini del vecchio <hi rend="#b">pagliaccio italiano</hi>, rifatto in ogni parte del corpo dai chirurghi. Ma al di là del fisico, il parallelismo delle forme fra Nicolas Sarkozy e Silvio Berlusconi è sorprendente: la stessa propensione a presentarsi come vittima dei giudici e della loro <hi rend="#b">persecuzione</hi>“.</p><p>D’altra parte, proprio come è avvenuto nel caso di Berlusconi, anche per Sarkozy esiste ormai una <hi rend="#b">strategia d’attacco</hi> pianificata per screditare la magistratura, alla quale partecipano tutti suoi collaboratori, amici e consulenti, a colpi di <hi rend="#i">tweet</hi>, dichiarazioni televisive e voci diffuse sulla Rete in ogni modo con gli stessi obiettivi. Uno di questi è screditare uno dei due <hi rend="#b">magistrati</hi> (entrambe sono donne) che hanno incriminato l’ex presidente. Si tratta di <hi rend="#b">Claire Thépaut</hi>, definita come una ‘rossa’, <hi rend="#b">antisarkozysta</hi> piena di pregiudizi. <hi rend="#b">Nadine Morano</hi>, già ministro ai tempi della presidenza Sarkozy, sempre pronta a difenderlo con il suo piglio diretto, ha diffuso un tweet dove spiega che “la Thépaut, dopo la sua lettera aperta contro Sarkozy su <hi rend="#b"> Mediapart</hi>, è stata promossa. E sarebbe imparziale?”.</p><p>Molti media, siti e <hi rend="#b">blog</hi> hanno rilanciato (con tanto di testo) una lettera aperta contro l’allora Presidente che il giudice avrebbe pubblicato su <hi rend="#i">Mediapart</hi>, il sito che ha fatto emergere tanti scandali relativi a Sarkozy. Ma questa lettera, in realtà, è un falso. La Thépaut, in realtà, aveva semplicemente risposto (in maniera neutra e sobria) ad alcune domande di un <hi rend="#b">giornalista</hi> del sito sul fatto che il ruolo dei giudici istruttori, come lei, era sempre più marginalizzato in Francia, che è semplicemente un’evidenza. Quanto alla <hi rend="#b">promozione</hi>, non c’è mai stata. La Morano via <hi rend="#i"> Twitter</hi> ha pure inviato la foto di una lista di magistrati promossi, nella quale figura la Thépaut, ma si tratta solo di nomine interne, un </p><p><hi rend="#b">atto amministrativo</hi>.</p><p>Il giudice è stata iscritta al <hi rend="#b"> Syndicat de la magistrature</hi> (Sm), tendenza di sinistra, ma questo non è illegale… Fra l’altro le accuse di </p><p><hi rend="#b">bolscevismo</hi>alla magistratura francese da parte dei sarkozysti, che ricordano così tanto quelle dei berlusconiani in</p><p><hi rend="#b">Italia</hi>, in Francia appaiono particolarmente fuori luogo. Nel Paese vige l’assoggettamento del potere giudiziario a quello esecutivo. I</p><p><hi rend="#b">magistrati</hi>delle procure sono nominati direttamente dal</p><p><hi rend="#b">ministero della Giustizia</hi>(anche ai tempi di Sarkozy) e non in maniera autonoma. Nel 2010, alle ultime elezioni sindacali all’interno della magistratura francese, Sm aveva raccolto appena il 32,1% dei consensi, mentre l’</p><p><hi rend="#b">(Usm), classificato a destra, aveva raggiunto il 58,9%. Come parlare di una giustizia ‘rossa’ in Francia?</hi></p><hi rend="#i">Union syndicale des magistrats</hi></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>