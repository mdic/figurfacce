<doc sitename="Il Fatto Quotidiano" title="Trattativa, Di Matteo: &quot;Ora c'entra il Berlusconi politico&quot;. Forza Italia pronta a querelare: &quot;Pm vicino al M5s&quot; - Il Fatto Quotidiano" author="Giuseppe Pipitone" date="2018-04-20" url="https://www.ilfattoquotidiano.it/2018/04/20/trattativa-di-matteo-ora-centra-il-berlusconi-politico-stato-dimostra-di-non-avere-paura-di-processare-se-stesso/4306112/" hostname="ilfattoquotidiano.it" description="Il pm Nino Di Matteo commenta la sentenza di primo grado del processo sulla Trattativa Stato-mafia, che ha visto condannati gli ex vertici del Ros Mario Mori, Giuseppe De Donno e Antonio Subranni, l’ex senatore Marcello Dell’Utri e il mafioso Antonino Cinà, medico fedelissimo di Totò Riina (leggi l’articolo). “Esce fuori uno Stato di cui una parte – noi siamo degli umili rappresentanti …" categories="Mafie" tags="Condannati;Marcello Dell’Utri;Mario Mori;Nino di Matteo;Palermo;Silvio Berlusconi;Trattativa Stato-Mafia" fingerprint="f9bc4069f106c759">
  <main>
    <p>Il pm <hi rend="#b">Nino Di Matteo</hi> commenta <ref target="https://www.ilfattoquotidiano.it/2018/04/20/trattativa-stato-mafia-la-sentenza-mori-e-dellutri-condannati-a-12-anni/4305623/">la sentenza di primo grado del processo sulla Trattativa Stato-mafia</ref>, che ha visto condannati gli ex vertici del Ros <hi rend="#b">Mario Mori</hi>, <hi rend="#b">Giuseppe De Donno</hi> e <hi rend="#b">Antonio Subranni</hi>, l’ex senatore <hi rend="#b">Marcello Dell’Utri</hi> e il mafioso <hi rend="#b">Antonino Cinà</hi>, medico fedelissimo di <hi rend="#b">Totò Riina </hi>(<ref target="https://www.ilfattoquotidiano.it/2018/04/20/trattativa-stato-mafia-la-sentenza-mori-e-dellutri-condannati-a-12-anni/4305623/"> leggi l’articolo</ref>). “Esce fuori uno Stato di cui una parte – noi siamo degli umili rappresentanti dello Stato – non ha accettato l’ipotesi che eventuali responsabilità dello Stato potessero essere nascoste”, ha detto Di Matteo. Che si è rammaricato per la </p>
    <p><hi rend="#b">mancanza di solidarietà</hi>da parte delle istituzioni quando su di lui e sui colleghi sono arrivate accuse di</p>
    <p><hi rend="#b">eversione</hi>e di</p>
    <p><hi rend="#b">finalità politiche</hi>. Quanto alla condanna di Marcello Dell’Utri, in relazione alla figura di</p>
    <p><hi rend="#b">Silvio Berlusconi</hi>il pm ha spiegato che “oggi la correlazione con Cosa nostra non riguarda il Silvio Berlusconi imprenditore ma il Silvio Berlusconi politico: aspettiamo di leggere le motivazioni della sentenza”. Alle parole del pm risponde con una nota</p>
    <p><hi rend="#b">Forza Italia</hi>. Il partito dell’ex Cavaliere si dice pronto a querelare il magistrato: “Forza Italia respinge con sdegno ogni tentativo di accostare, contro la logica e l’evidenza, il nome di Berlusconi alla vicenda della trattativa stato-mafia. Il fatto che uno dei Pubblici Ministeri coinvolti nel processo – non a caso assiduo partecipante alle iniziative del</p>
    <p><hi rend="#b">Movimento Cinque Stelle</hi>– si permetta, nonostante questo, di commentare la sentenza adombrando responsabilità del Presidente Berlusconi è di una gravità senza precedenti e sarà oggetto dei</p>
    <p><hi rend="#b">necessari passi</hi>in ogni sede”. E ancora nella nota ufficiale di FI: “La sentenza, in attesa di leggere le motivazioni, ci appare frutto di un evidente pregiudizio. Ogni atto politico e di governo del Presidente Berlusconi, di Forza Italia nel suo complesso, e di ogni suo singolo esponente è sempre andato nel senso di un contrasto fortissimo alla criminalità mafiosa, sia sul piano dell’incremento delle pene, e dell’individuazione di nuovi strumenti giuridici per una più efficace azione antimafia, sia anche per quanto riguarda l’azione delle forze dell’ordine sotto i nostri governi noi confronti dei responsabili di reati di mafia”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>