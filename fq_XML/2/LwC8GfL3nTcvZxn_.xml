<doc sitename="Il Fatto Quotidiano" title="Berlusconi e Bolloré soci nei media. Vivendi si prende Mediaset Premium e il Biscione piantona Telecom - Il Fatto Quotidiano" author="Fiorina Capozzi" date="2016-04-08" url="http://www.ilfattoquotidiano.it/2016/04/08/mediaset-premium-alla-francese-vivendi-e-scambio-azionario-del-35-tra-bollore-e-biscione-che-cosi-entra-in-telecom/2620651/" hostname="ilfattoquotidiano.it" description="Colpo grosso per la famiglia Berlusconi e per l’amico francese Vincent Bolloré. In un colpo solo Mediaset si libera della grana Premium, trova un nuovo socio e mette piede in Telecom Italia. Il raider bretone dal canto suo porta casa un tassello cruciale per la costruzione di un impero media che avrà potenziali clienti sparsi …" categories="Lobby" tags="Mediaset;Mediaset Premium;Pier Silvio Berlusconi;Silvio Berlusconi;Vivendi" fingerprint="69a3d104c20dc819">
  <main>
    <head rend="h1">Berlusconi e Bolloré soci nei media. Vivendi si prende Mediaset Premium e il Biscione piantona Telecom</head>
    <graphic src="https://st.ilfattoquotidiano.it/wp-content/uploads/2016/04/piersilvio-675.jpg"/>
    <p>Colpo grosso per la famiglia <hi rend="#b">Berlusconi</hi> e per l’amico francese <hi rend="#b">Vincent Bolloré</hi>. In un colpo solo <hi rend="#b">Mediaset</hi> si libera della grana <hi rend="#b">Premium</hi>, trova un nuovo socio e mette piede in <hi rend="#b">Telecom Itali</hi>a. Il raider bretone dal canto suo porta casa un tassello cruciale per la costruzione di un <hi rend="#b">impero media</hi> che avrà potenziali clienti sparsi tra <hi rend="#b">Francia</hi>, <hi rend="#b">Italia</hi>, <hi rend="#b">Spagna</hi>, Sud America e Africa del nord. L’intesa è stata raggiunta dopo più di un anno di <hi rend="#b">trattative</hi> a valle di una settimana di <hi rend="#b">indiscrezioni</hi> indisturbate dalla <hi rend="#b">Consob</hi>, che hanno contribuito ad alzare, insieme al titolo, il valore della posta messa sul piatto da <hi rend="#b">Mediaset</hi>. L’intesa prevede, infatti, che il 3,5% di <hi rend="#b">Cologno</hi> sia scambiato con la medesima quota di <hi rend="#b">Vivendi</hi> e che la differenza di prezzo sia compensata dall’intera partecipazione in <hi rend="#b">Mediaset Premium</hi>. “E’ un accordo di cui siamo molto soddisfatti, che guarda a sviluppi di natura industriale – ha spiegato l’ad di Mediaset, <hi rend="#b">Pier Silvio Berlusconi</hi> – E’ una scelta strategica che abbiamo assolutamente cercato, la migliore possibile”. La grande alleanza, finalizzata a contrastare l’avanzata statunitense di <hi rend="#b">Netflix</hi> e il potente network del miliardario <hi rend="#b">Rupert Murdoch</hi>, era attesa da giorni. Tuttavia ciò non ha impedito le speculazioni sul titolo <hi rend="#b">Mediaset</hi> (che solo venerdì ha guadagnato il 5,36%) nel silenzio della Consob di <hi rend="#b">Giuseppe Vegas</hi>.</p>
    <p><ref target="http://www.ilfattoquotidiano.it/2016/03/09/telecom-renzi-benedice-la-vendita-alla-francese-orange-ma-le-nozze-non-sono-nei-piani-del-socio-bollore/2531566/">Strategicamente l’operazione ha una sua logica ferrea come rilevava nell’agosto dello scorso anno un report di Natixis</ref>. Il patto europeo </p>
    <p><hi rend="#b">Mediaset-Vivendi</hi>si articola in “tre innovativi progetti industriali destinati a giocare un ruolo rilevante nel settore media” come spiega una nota di</p>
    <p><hi rend="#b">Mediaset</hi>. Innanzitutto, prevede la nascita di “una nuova</p>
    <p><hi rend="#b">major europea</hi>per la creazione di</p>
    <p><hi rend="#b">contenuti</hi>”. In secondo luogo, sancisce lo sviluppo della “la prima</p>
    <p><hi rend="#b">piattaforma</hi>pan-europea di</p>
    <p><hi rend="#b">streaming</hi>di contenuti on demand” ed infine segna l’ “ingresso di Mediaset Premium in un grande network internazionale di</p>
    <p><hi rend="#b">pay tv</hi>”.</p>
    <p>L’intesa fra le due compagnie media porta però anche in dote come<hi rend="#b"> effetto collaterale</hi> il maggiore isolamento della <hi rend="#b">Rai</hi>. Non è un caso infatti che, <ref target="http://www.ilfattoquotidiano.it/2016/03/25/canone-rai-come-ottenere-lesenzione-quando-non-si-ha-la-tv-il-modulo-da-compilare/2581405/">dopo aver imposto il canone via bolletta elettrica</ref>, il governo Renzi si sia posto il problema del </p>
    <p><hi rend="#b">riposizionamento</hi>strategico del servizio pubblico attraverso la prima grande consultazione sulla</p>
    <p><hi rend="#b">Rai</hi>. E’ evidente sin d’ora, infatti, che l’</p>
    <p><hi rend="#b">emittenza pubblica</hi>dovrà fare i conti con un concorrente più forte: grazie all’operazione conclusa con Vivendi, Mediaset, che domina il</p>
    <p><hi rend="#b">mercato pubblicitario</hi>della tv in chiaro (57% del totale), diventa infatti più internazionale e quindi più interessante per gli</p>
    <p><hi rend="#b">inserzionisti</hi>. Non solo: con ogni probabilità il Biscione beneficerà anche del fatto che Vivendi è anche proprietaria di</p>
    <p><hi rend="#b">Havas</hi>, un potente centro media, cioè una società che smista grossi</p>
    <p><hi rend="#b">budget pubblicitari</hi>per conto di grandi gruppi nazionali e internazionali. Inoltre</p>
    <p><hi rend="#b">Cologno Monzese</hi>entrerà in contatto con una realtà tecnologicamente molto dinamica: la tv on demand è una realtà consolidata in Francia, mentre in Italia ha origini molto più recenti anche per via del mancato sviluppo della</p>
    <p><hi rend="#b">televisione</hi>via cavo a tutto vantaggio del</p>
    <p><hi rend="#b">digitale terrestre</hi>. Insomma, l’intesa con Vivendi offre una nuova vita a</p>
    <p><hi rend="#b">Mediaset</hi>. “Non è un primo passo per un disimpegno dall’editoria. La volontà è di investire e spingere, prova ne sono gli investimenti in</p>
    <p><hi rend="#b">radio</hi>,</p>
    <p><hi rend="#b">Libri</hi>e</p>
    <p><hi rend="#b">Banzai</hi>. E’ un primo passo verso un’apertura europea” come ha spiegato</p>
    <p><hi rend="#b">Piersilvio Berlusconi</hi>che non ha escluso in futuro la possibilità di entrare a far parte del cda di Vivendi, di cui ormai è il terzo azionista dietro</p>
    <p><hi rend="#b">Bolloré</hi>e il fondo Usa</p>
    <p><hi rend="#b">Blackrock</hi>.</p>
    <p>Non resta che chiedersi quale sarà, a questo punto, la prossima mossa della famiglia Berlusconi nel <hi rend="#b">riposizionamento</hi> del loro impero. In questo scenario, certamente gioca un ruolo molto speciale <hi rend="#b">Telecom Italia</hi> di cui è appena diventato amministratore delegato<ref target="http://www.ilfattoquotidiano.it/2016/03/30/telecom-italia-per-la-guida-bollore-sceglie-cattaneo-luomo-che-mette-daccordo-anche-renzi-e-berlusconi/2593243/"> Flavio Cattaneo, manager vicino a Silvio Berlusconi</ref> e apprezzato da Vivendi. Uno dei primi banchi di prova di Cattaneo in Telecom è la cessione delle torri di trasmissione di </p>
    <p><hi rend="#b">Telecom</hi>che fanno gola alla controllata Mediaset,</p>
    <p><hi rend="#b">Ei Towers</hi>, e anche al tandem</p>
    <p><hi rend="#b">F2i-Cellnex</hi>. La proposta di questi ultimi era gradita all’ex ad</p>
    <p><hi rend="#b">Marco Patuano</hi>. Ma ora le cose potrebbero cambiare aprendo le porte alla nascita di un</p>
    <p><hi rend="#b">leader italiano</hi>delle torri che, unico caso in</p>
    <p><hi rend="#b">Europa</hi>,</p>
    <p><ref target="http://www.ilfattoquotidiano.it/2015/03/02/rai-way-in-nessuna-parte-deuropa-i-produttori-contenuti-possiedono-reti/1470195/">sarebbe controllato da una società di</ref>. Per ora, naturalmente, si tratta solo di ipotesi. La certezza è una sola: grazie all’alleanza con Vivendi, la famiglia Berlusconi, che ha chiesto e ottenuto un tetto del 5% del capitale agli acquisti di</p>
    <hi rend="#b">contenuti</hi>
    <p><hi rend="#b">Vivendi</hi>sul titolo Mediaset, è riuscita a mettere al sicuro il</p>
    <p><hi rend="#b">patrimonio</hi>della famiglia in chiave più internazionale e redditizia. Con l’aiuto di Vincent Bolloré e del finanziere franco-tunisino,</p>
    <p><hi rend="#b">Tarak Ben Ammar</hi>, nel silenzio di un governo che ha deciso di non entrare negli affari privati di aziende quotate. Neanche quando riguardano asset strategici come infrastrutture di</p>
    <p><hi rend="#b">telecomunicazione</hi>e informazione.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>