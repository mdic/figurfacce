<doc sitename="Il Fatto Quotidiano" title="Ruby ter, le ex Olgettine al Riesame: &quot;Restituiteci cellulari, soldi e appunti&quot; - Il Fatto Quotidiano" author="F Q" date="2015-03-02" url="http://www.ilfattoquotidiano.it/2015/03/02/ruby-ter-olgettine-riesame-restituiteci-cellulari-soldi-appunti/1468140/" hostname="ilfattoquotidiano.it" description="Rivogliono tutto: i telefonini, i soldi e anche gli appunti. Otto ragazze, tra cui anche Alessandra Sorcinelli, Raissa Skorkina e le gemelle De Vivo, che hanno preso parte alle serate ad Arcore e indagate nell’inchiesta cosiddetta Ruby ter, hanno presentato ricorso al Tribunale del Riesame di Milano contro il sequestro di soldi, materiale informatico, telefoni e appunti …" categories="Giustizia" tags="Caso Ruby;Processo Ruby;Ruby;Silvio Berlusconi" fingerprint="a70beca167e2f72b">
  <main>
    <head rend="h1">Ruby ter, le ex Olgettine al Riesame: “Restituiteci cellulari, soldi e appunti”</head>
    <graphic src="https://st.ilfattoquotidiano.it/wp-content/uploads/2015/03/gemelle-de-vivo-675.jpg"/>
    <p>Rivogliono tutto: i telefonini, i soldi e anche gli appunti. Otto ragazze, tra cui anche <hi rend="#b">Alessandra Sorcinelli</hi>,<hi rend="#b"> Raissa Skorkina</hi> e le <hi rend="#b">gemelle De Vivo</hi>, che hanno preso parte alle serate ad Arcore e indagate nell’inchiesta cosiddetta Ruby ter, hanno presentato ricorso al Tribunale del Riesame di Milano contro il sequestro di soldi, materiale informatico, telefoni e appunti manoscritti, <ref target="http://www.ilfattoquotidiano.it/2015/02/17/ruby-ter-perquisite-ospiti-delle-serate-ad-arcore-avvocato/1431864/">effettuati dalla polizia giudiziaria lo scorso 17 febbraio nel corso delle perquisizioni ad una ventina di giovani, Ruby compresa. </ref></p>
    <p>Intanto, nell’ambito dell’inchiesta che vede al centro l’accusa di</p>
    <p><hi rend="#b">corruzione in atti giudiziari</hi>e nella quale sono indagati, tra gli altri,</p>
    <p><hi rend="#b">Silvio Berlusconi</hi>e la giovane marocchina, il procuratore aggiunto di Milano Pietro Forno e i pm Tiziana Siciliano e Luca Gaglio hanno firmato e inviato</p>
    <p>
      <ref target="http://www.ilfattoquotidiano.it/2015/02/20/ruby-minetti-riceve-bonifico-ogni-mese-15mila-euro/1442802/">per andare a caccia di elementi utili su alcune proprietà riconducibili a Ruby e che si trovano a</ref>
    </p>
    <hi rend="#b">una rogatoria verso il Messico</hi>
    <p><hi rend="#b">Playa del Carmen</hi>: il ristorante ‘Casa Sofia’ con annesso pastificio, gestito dal compagno di Ruby,</p>
    <p><hi rend="#b">Luca Risso</hi>, e un paio di palazzine con appartamenti da affittare. A</p>
    <p>Nei giorni scorsi avevano già presentato ricorso al Riesame contro i sequestri <hi rend="#b">Iris Berardi</hi> e <hi rend="#b">Aris Espinosa</hi>. Alle due giovani, tra le altre cose, erano stati sequestrati circa 15 mila euro in totale. Alle loro istanze, poi, si sono aggiunte quelle di <hi rend="#b">Francesca Cipriani</hi> (a lei sono stati sequestrati circa 45 mila euro che teneva in una cassetta di sicurezza) e <hi rend="#b">Miriam Loddo</hi>, entrambe difese dall’avvocato Marco De Giorgio. Secondo l’accusa le giovani che avrebbero preso parte ai presunti festini a luci rosse a Villa San Martino e poi sentite come testimoni nei processi <ref target="http://www.ilfattoquotidiano.it/2014/01/23/ruby-ter-indagati-berlusconi-e-i-legali-corruzione-di-testimone/854453/">sarebbero state retribuite dall’ex premier per dire il falso o essere reticenti</ref>.</p>
    <p>Intanto a Palazzo di giustizia è stata convocata <hi rend="#b">Imane Fadil</hi>, modella marocchina, <ref target="http://www.ilfattoquotidiano.it/2012/06/22/processo-ruby-imane-fadil-foto-di-natura-sessuale-con-silvio-e-ruby/271777/">che aveva riferito di foto di natura sessuale tra Berlusconi e Ruby</ref>. Era stata definita la “pentita” del <ref target="http://www.ilfattoquotidiano.it/2011/10/08/parla-imane-vi-svelo-il-sistema-minetti-e-i-ricatti-del-bunga-bunga/162968/">bunga bunga perché aveva raccontato il sistema “Minetti”</ref>, si era costituita <ref target="http://www.ilfattoquotidiano.it/2013/06/14/processo-ruby-bis-imane-fadil-chiede-2-milioni-di-euro-di-risarcimento-per-danni/626132/">parte civile nel processo Ruby bis e aveva chiesto un risarcimento di 2 milioni di euro.</ref></p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>