<doc sitename="Il Fatto Quotidiano" title="Emilio Fede: &quot;Berlusconi? Ama ancora Veronica. Film Sorrentino? Spero che parli del bunga bunga in modo intelligente&quot; - Il Fatto Quotidiano" author="Gisella Ruccia" date="2017-07-24" url="http://www.ilfattoquotidiano.it/2017/07/24/emilio-fede-berlusconi-ama-ancora-veronica-film-sorrentino-spero-che-parli-del-bunga-bunga-in-modo-intelligente/3750860/" hostname="ilfattoquotidiano.it" description="“Silvio Berlusconi? La storia tra lui e Veronica Lario è stata una grande storia d’amore. Sicuramente lui l’ha molto amata. Qualcuno ora mi manderà a fanculo per invidia e gelosia, ma sono convinto che Berlusconi ami ancora Veronica“. Sono le parole pronunciate ai microfoni di Ecg Regione (Radio Cusano Campus) dall’ex direttore del Tg4, Emilio …" categories="Politica" tags="Emilio Fede;Francesca Pascale;Paolo Sorrentino;Silvio Berlusconi;Veronica Lario" fingerprint="eba6df0c80c70005">
  <main>
    <p>“<hi rend="#b">Silvio Berlusconi?</hi> La storia tra lui e <hi rend="#b">Veronica Lario</hi> è stata<hi rend="#b"> una grande storia d’amore</hi>. Sicuramente lui l’ha molto amata. Qualcuno ora mi manderà a fanculo per invidia e gelosia,<hi rend="#b"> ma sono convinto che Berlusconi ami ancora Veronica</hi>“. Sono le parole pronunciate ai microfoni di <hi rend="#b">Ecg Regione</hi> (Radio Cusano Campus) dall’ex direttore del Tg4, <hi rend="#b">Emilio Fede</hi>. “Io ero amico di tutta la famiglia” – continua – “e ciò mi consentiva di conoscere tanti retroscena, tante situazioni private. <hi rend="#b">Lui ama ancora Veronica Lario</hi>. Le altre storie che Berlusconi ha avuto sono sicuramente di curiosità e di apprezzamento. Credo che anche con la <hi rend="#b">Pascale</hi> non si possa negare che abbia una grande storia. <hi rend="#b">Ma di ‘storia storia’ ce n’è una e mai più.</hi> Poi il<hi rend="#b"> dramma, le gelosie, i tradimenti</hi> e i non tradimenti non tolgono nulla a quello che è stato”. Fede auspica di essere interpellato da <hi rend="#b">Paolo Sorrentino</hi> per il suo film sulla vita del Cavaliere: “Il regista non mi ha ancora chiamato, ma, se volesse qualcuno che sa davvero tutto sugli ultimi 30 anni di Berlusconi, dovrebbe chiamarmi, perché, <hi rend="#b">per quante frottole si raccontino, tra me e Berlusconi c’è una grande e indissolubile amicizia. Gli sono amico, gli resto amico</hi>. Io conosco tutto di Berlusconi, ma ovviamente dire tutto non si può dire. Ho vissuto accanto a Berlusconi 25 anni, abbiamo festeggiato 24 Capodanni insieme. Io conosco Berlusconi meglio di chiunque altro”. Poi lo sfogo: “Ci sono questi signorini colleghi, che nelle vicende in cui potrei dire la verità, si tengono alla larga, e hanno pensato che io non fossi più gradito a Berlusconi. Ci provano, però, amici miei, la storia non si cancella. <hi rend="#b">Con Veronica mi sentivo quasi tutte le mattine</hi>, c’era una splendida amicizia. Ero l’unico estraneo che veniva invitato al pranzo della domenica. Con lei ho mantenuto buoni rapporti, nel senso che le mando i miei saluti attraverso la sua segretaria. <hi rend="#b">Anche con mamma Rosa mi sentivo continuamente e la portavo spesso a cena fuori. E l’affetto non era collegato a interessi,</hi> perché io, checché ne dicano alcuni stronzi, ho vissuto solo del mio stipendio e ho sempre rifiutato vantaggi economici che Berlusconi in amicizia mi offriva”. E aggiunge: “Il <hi rend="#b">bunga bunga</hi> nel film di Sorrentino? Figuriamoci se non ne parlerà. Spero, però, che il regista ne parli in modo intelligente, <hi rend="#b">senza scavare nelle fregnacce, nei pettegolezzi e nelle stronzate. La vita di Berlusconi non è un pettegolezzo, ma una grande storia</hi>. E ve lo dice uno che, se fosse stato per molti, sarebbe stato messo da parte. Manco per u’ cazz. Io mi ritengo amico di <hi rend="#b">Confalonieri</hi>, di <hi rend="#b">Piersilvio</hi>, di <hi rend="#b">Marina</hi>, di tutti. Ho voluto bene a loro e sono stato ricambiatissimo. Però ricordatevi” – chiosa – “l’invidia è il peggior nemico. Berlusconi pochi lo conoscono come lo conosco io. So tutto io e voi ve la prendete in quel posto, perché<hi rend="#b"> per essere ruffiani bisogna essere intelligenti. Io lo sono. Gli altri sono come quelli che in Cina vengono definiti ‘leccaculo’</hi>“</p>
    <p>Gentile lettore, la pubblicazione dei commenti è sospesa dalle 20 alle 9, i commenti per ogni articolo saranno chiusi dopo 72 ore, il massimo di caratteri consentito per ogni messaggio è di 1.500 e ogni utente può postare al massimo <hi rend="#b">150 commenti alla settimana</hi>. Abbiamo deciso di impostare questi limiti per migliorare la qualità del dibattito. È necessario attenersi <ref target="http://www.ilfattoquotidiano.it/termini-e-condizioni-dutilizzo/"> Termini e Condizioni di utilizzo del sito (in particolare punti 3 e 5)</ref>: evitare gli insulti, le accuse senza fondamento e mantenersi in tema con la discussione. I commenti saranno pubblicati dopo essere stati letti e approvati, ad eccezione di quelli pubblicati dagli utenti in white list (vedere il punto 3 della nostra policy). Infine non è consentito accedere al servizio tramite account multipli. Vi preghiamo di segnalare eventuali problemi tecnici al nostro </p>
    <p><ref target="mailto:tech+comments@ilfattoquotidiano.it">supporto tecnico</ref>La Redazione</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>