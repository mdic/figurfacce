<doc sitename="Il Fatto Quotidiano" title="Elezioni, Salvini a Travaglio: &quot;Berlusconi? Sarebbe ottimo ministro Esteri&quot;. &quot;Lo ricordiamo quando fece le corna&quot; - Il Fatto Quotidiano" author="Gisella Ruccia" date="2018-01-20" url="https://www.ilfattoquotidiano.it/2018/01/20/elezioni-salvini-a-travaglio-berlusconi-sarebbe-ottimo-ministro-esteri-lo-ricordiamo-quando-fece-le-corna/4104371/" hostname="ilfattoquotidiano.it" description="“Berlusconi mi ha candidato come ministro degli Interni? Per me lui sarebbe un ottimo ministro degli Esteri“. Sono le parole pronunciate a Otto e Mezzo (La7) dal leader della Lega, Matteo Salvini, che premette: “Se vince il centrodestra, come immagino, chi prende un voto in più tra me e Berlusconi farà il presidente del Consiglio, …" categories="Elezioni Politiche 2018" tags="Evasione Fiscale;Frode Fiscale;La7;Lega;Marco Travaglio;Matteo Salvini;Ministero degli Esteri;Silvio Berlusconi" fingerprint="bab8bc2a3804c161">
  <main>
    <p>“<hi rend="#b"> Berlusconi mi ha candidato come ministro degli Interni? </hi>Per me lui sarebbe un </p>
    <p><hi rend="#b">ottimo ministro degli Esteri</hi>“. Sono le parole pronunciate a</p>
    <p>
      <ref target="http://www.la7.it/otto-e-mezzo">(La7) dal leader della</ref>
    </p>
    <hi rend="#b">Otto e Mezzo</hi>
    <p><hi rend="#b">Lega, Matteo Salvini</hi>, che premette: “Se vince il centrodestra, come immagino,</p>
    <p><hi rend="#b">chi prende un voto in più tra me e Berlusconi farà il presidente del Consiglio</hi>, a patto che Berlusconi risolverà i suoi problemi come mi auguro”. E aggiunge: “Sicuramente agli Esteri Berlusconi farebbe meglio di tutti i predecessori, perché Berlusconi lo conoscono in tutto il mondo.</p>
    <p><hi rend="#b">E’ il numero uno</hi>da tutti i punti di vista. Basti pensare alle relazioni con Washington, con Mosca, col Medio Oriente, col Nord Africa”. Il direttore de</p>
    <p><hi rend="#b">Il Fatto Quotidiano, Marco Travaglio</hi>, ribatte: “Lo ha già fatto il ministro degli Esteri ad interim nel</p>
    <p><hi rend="#b">2002</hi>, quando il ministro</p>
    <p><hi rend="#b">Renato Ruggiero</hi>scappò. Quando</p>
    <p><hi rend="#b">fece le corna</hi>nel vertice internazionale, era ministro degli Esteri, oltre che premier. Quindi, ha ragione Salvini: Berlusconi si è fatto riconoscere in tutto il mondo in questi anni. Qualcuno ancora se lo ricorda”. “Qualcuno è stimato e rispettato nei palazzi di Bruxelles e di Berlino, perché ha svenduto le aziende italiane”, replica Salvini. Il dibattito poi si sposta sul carcere invocato dalla Lega per gli</p>
    <p><hi rend="#b">evasori fiscali</hi>. Salvini spiega: “In un Paese con un sistema fiscale più normale e meno esoso di quello di oggi c’è una marea di gente che non può e non riesce a pagare le tasse. Se uno non ce la fa, lo sbatti in galera? Io voglio un fisco più normale. E poi se mi freghi, gabbia”. Alla conduttrice</p>
    <p><hi rend="#b">Lilli Gruber</hi>che gli fa notare che non era il caso di Berlusconi, il capo del Carroccio risponde: “</p>
    <p><hi rend="#b">Io guardo al futuro, il discorso di Berlusconi vale come quello di Andreotti</hi>circa la candidatura della Bongiorno”. Travaglio precisa: “Intanto, non è il centrodestra che promette pene più severe per gli evasori fiscali, ma solo Salvini. Mi domando come farà in un governo di centrodestra, dove</p>
    <p><hi rend="#b">Berlusconi ha una condanna definitiva per frode fiscale</hi>, il che è ancora più grave dell’evasione fiscale. Non c’entra nulla con quelli che non possono pagare le tasse, perché i reati presuppongono l’intenzione di violare la legge, cioè il dolo. Berlusconi invece poteva pagare e non pagava. Peraltro” – chiosa – “negli anni in cui il centrodestra è stato al governo, Berlusconi ha propagandato l’evasione fiscale, dicendo addirittura che chi evadeva le tasse era</p>
    <p><hi rend="#b">legittimato moralmente.</hi>E non stava parlando di poveracci che non ce la facevano ad arrivare alla fine del mese. Stava parlando di quelli come lui, che si auto-assolvono, come faceva</p>
    <p><hi rend="#b">Totò nel film “I tartassati”</hi>“</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>