<doc sitename="Il Fatto Quotidiano" title="Siamo solo noi quelli che disobbediscono, Travaglio: &quot;Col vostro aiuto continueremo a pubblicare intercettazioni di interesse pubblico&quot; - Il Fatto Quotidiano" author="F Q" date="2023-08-04" url="https://www.ilfattoquotidiano.it/2023/08/04/siamo-solo-noi-quelli-che-disobbediscono-travaglio-col-vostro-aiuto-continueremo-a-pubblicare-intercettazioni-di-interesse-pubblico/7251830/" hostname="ilfattoquotidiano.it" description="Siamo solo noi quelli che disobbediscono, Travaglio: &quot;Col vostro aiuto continueremo a pubblicare intercettazioni di interesse pubblico&quot;" categories="I nostri video" tags="Carlo Nordio;Marco Travaglio;Silvio Berlusconi" fingerprint="a3ed6419749b02b9">
  <main>
    <p>“Stiamo per compiere <hi rend="#b">14 anni</hi>, è stato un anno importante. Siamo qui per offrirvi qualcosa e chiedervi la solita mano. Non avendo potenti e finanziatori alle nostre spalle ci dobbiamo rivolgere a voi che <hi rend="#b">siete i veri e unici padroni del Fatto Quotidiano</hi>“. Il direttore <hi rend="#b">Marco Travaglio</hi> traccia il bilancio di un anno impegnativo per Il Fatto Quotidiano: “Questo è stato un anno importante in cui ci siamo sentiti più soli, più eccentrici e più isolati; lo dico con orgoglio perché se non fossimo diversi dagli altri non ci sarebbe motivo per l’esistenza del Fatto. Siamo stati gli unici a opporci alla santificazione e alla rimozione forzata della memoria e delle vergogne di <hi rend="#b">Berlusconi</hi> alla sua morte. Siamo stati gli unici a lanciare lo <hi rend="#b">scandalo Santanchè, </hi>mesi dopo ripreso da Report che lo ha fatto detonare con la potenza del mezzo televisivo. Siamo stati gli unici a prenderci gli insulti per aver detto che un ministro come Santanchè non può rimanere al suo posto. Siamo stati gli unici a contrastare il revisionismo e il negazionismo sulle <hi rend="#b">trattative fra lo Stato e la Mafia</hi> e sui mandanti occulti delle stragi del ’92 e ’94 e anche a quello che sta rimontando ancora una volta sulle <hi rend="#b">stragi nere</hi> della strategia della tensione degli anni ’60, ’70 e ’80. Siamo stati attaccati per le nostre <hi rend="#b">vignette</hi>, non si sopporta nemmeno la<hi rend="#b"> satira</hi>“.</p>
    <p>Un impegno, quello del Fatto, che vuole continuare anche nel prossimo futuro: “<hi rend="#b">Siamo solo noi quelli che disobbediscono</hi>. Vogliono impedirci di raccontare gli scandali del potere con il <hi rend="#b">bavaglio di Nordio</hi>: una riforma da Willy il Coyote. Noi non ci fermeremo, <hi rend="#b">faremo obiezione di coscienza</hi> e <hi rend="#b">pubblicheremo comunque tutte le intercettazioni</hi> che hanno interesse pubblico. Sappiamo che l’unico disinfettante della democrazia è illuminarla con l’informazione e noi continueremo a farlo, sappiamo che finiremo sotto processo, ma sappiamo anche che la giurisprudenza ha già sancito più volte non solo il diritto, ma il dovere dei giornalisti a diffondere notizie, anche segrete, purché siano vere e di interesse pubblico. Per fare questo correremo dei rischi e pagheremo dei prezzi. Sosteneteci, acquistate il Fatto, abbonatevi, fateci pubblicità e grazie per averci sostenuto in questi 14 anni”.</p>
    <p>
      <ref target="https://shop.ilfattoquotidiano.it/abbonamento-partner-estate-2023/">1 ANNO a 119,99€* (anziché 189,99€)</ref>
    </p>
    <p>In unico <ref target="https://shop.ilfattoquotidiano.it/abbonamento-partner-estate-2023/">abbonamento digitale</ref> leggi il tuo giornale preferito e scopri tutti i contenuti extra, guarda le video inchieste in esclusiva, ascolta i podcast originali, sfoglia FQ Millennium, il nostro mensile di reportage e inchiesta, guarda i programmi in esclusiva su TvLoft.</p>
    <p>
      <hi rend="#b">*Offerta valida fino al 15 settembre 2023</hi>
    </p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>