<doc sitename="Il Fatto Quotidiano" title="Legge elettorale, Salvini: “Grillo dice che sono traditore? Ha paura di governare, M5s vuole solo il caos” - Il Fatto Quotidiano" author="Gisella Ruccia" date="2017-10-17" url="http://www.ilfattoquotidiano.it/2017/10/17/legge-elettorale-salvini-grillo-dice-che-sono-traditore-ha-paura-di-governare-m5s-vuole-solo-il-caos/3918857/" hostname="ilfattoquotidiano.it" description="Attacco frontale del leader della Lega, Matteo Salvini, al M5S e a Beppe Grillo, nel corso di Ecg Regione (Radio Cusano Campus). Il capo del Carroccio esordisce: “Grillo ha detto che sono un traditore politico peggio di Renzi e Berlusconi? Non gli rispondo, gli risponderanno i romani quando voteranno, bocciando le tante chiacchiere dei Cinque …" categories="Politica" tags="Beppe Grillo;Giorgia Meloni;Immigrazione;Lega;Matteo Salvini;Movimento 5 Stelle;Polemica;Rosatellum;Silvio Berlusconi" fingerprint="a0fe1ae6c1570147">
  <main>
    <p>Attacco frontale del leader della<hi rend="#b"> Lega, Matteo Salvini</hi>, al <hi rend="#b">M5S</hi> e a <hi rend="#b">Beppe Grillo</hi>, nel corso di <hi rend="#b">Ecg Regione</hi> (Radio Cusano Campus). Il capo del Carroccio esordisce: “<hi rend="#b">Grillo ha detto che sono un traditore politico peggio di Renzi e Berlusconi?</hi> Non gli rispondo, gli risponderanno i romani quando voteranno, bocciando le <hi rend="#b">tante chiacchiere dei Cinque Stelle</hi>. Grillo è nervoso, perché se passa questa legge elettorale è lui che getta la maschera. <hi rend="#b">Lui non vuole governare</hi>, voleva una legge elettorale totalmente proporzionale che garantisse il <hi rend="#b">caos</hi>. Questa legge elettorale invece dà la possibilità a una squadra con un programma coerente di vincere e di governare”. E ribadisce: “Gli insulti di Grillo non mi toccano. Con una legge elettorale interamente proporzionale, che avrebbe garantito l’assenza di maggioranza per nessuno, Grillo avrebbe avuto la possibilità di venire a Roma<hi rend="#b"> a fare i suoi show, a fare casino e le sue proteste</hi>. Con questa legge elettorale invece c’è la possibilità che chi prende il 40% dei voti possa governare”. Poi racconta: “Io sono stato a <hi rend="#b">Vicenza</hi> e sapete cosa ho scoperto? <hi rend="#b">I grillini ultimamente facevano i leghisti sull’immigrazione</hi> e invece a Vicenza un consigliere comunale del M5S con una sua società gestiva il business dell’immigrazione all’Hotel Adele. Quindi, chiamate <hi rend="#b">Di Maio</hi> e chiedetegli come mai a Roma dicono ‘stop all’immigrazione’ e <hi rend="#b">a Vicenza gestiscono il business dell’immigrazione</hi>”. Salvini si concede, infine, una battuta sulla dieta: “Peso 90 kg ed essendo alto 180 cm, se perdo 4 o 5 kg, non è un problema. Non sono a dieta, non sono mai andato in palestra, non ho mai fatto una lampada. Devo solo curare un po’ l’alimentazione”</p>
    <p>Gentile lettore, la pubblicazione dei commenti è sospesa dalle 20 alle 9, i commenti per ogni articolo saranno chiusi dopo 72 ore, il massimo di caratteri consentito per ogni messaggio è di 1.500 e ogni utente può postare al massimo <hi rend="#b">150 commenti alla settimana</hi>. Abbiamo deciso di impostare questi limiti per migliorare la qualità del dibattito. È necessario attenersi <ref target="http://www.ilfattoquotidiano.it/termini-e-condizioni-dutilizzo/"> Termini e Condizioni di utilizzo del sito (in particolare punti 3 e 5)</ref>: evitare gli insulti, le accuse senza fondamento e mantenersi in tema con la discussione. I commenti saranno pubblicati dopo essere stati letti e approvati, ad eccezione di quelli pubblicati dagli utenti in white list (vedere il punto 3 della nostra policy). Infine non è consentito accedere al servizio tramite account multipli. Vi preghiamo di segnalare eventuali problemi tecnici al nostro </p>
    <p><ref target="mailto:tech+comments@ilfattoquotidiano.it">supporto tecnico</ref>La Redazione</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>