<doc sitename="Il Fatto Quotidiano" title="Juventus nella storia, il segreto è nei conti: sono gli unici che hanno vinto tutto guadagnando e non dilapidando capitali - Il Fatto Quotidiano" author="Lorenzo Vendemiale" date="2017-05-22" url="http://www.ilfattoquotidiano.it/2017/05/22/juventus-nella-storia-il-segreto-e-nei-conti-sono-gli-unici-che-hanno-vinto-tutto-guadagnando-e-non-dilapidando-capitali/3605694/" hostname="ilfattoquotidiano.it" description="Hanno vinto sei scudetti di fila, come mai nessuno prima, riscrivendo la storia del calcio italiano. Ma di questo passo potrebbero vincerne benissimo altri sei. Troppo più forte la Juventus, troppo più scarse le avversarie: da una parta la Roma sempre vittima di se stessa, il Napoli di De Laurentiis che non può (o non …" categories="Calcio" tags="Agnelli;Analisi;Claudio Lotito;Juventus;Massimo Moratti;Sergio Cragnotti;Serie A;Silvio Berlusconi" fingerprint="a23665ea65f32d73">
  <main><head rend="h1">Juventus nella storia, il segreto è nei conti: sono gli unici che hanno vinto tutto guadagnando e non dilapidando capitali</head><graphic src="https://st.ilfattoquotidiano.it/wp-content/uploads/2017/05/società-juventus-675.jpg"/><p><ref target="http://www.ilfattoquotidiano.it/2017/05/22/juventus-campione-ditalia-per-il-sesto-anno-consecutivo-bianconeri-si-prendono-la-storia-della-serie-foto/3585774/">Hanno vinto sei scudetti di fila, come mai nessuno prima, riscrivendo la storia del calcio italiano</ref>. Ma di questo passo potrebbero vincerne benissimo altri sei. Troppo più forte la <hi rend="#b">Juventus</hi>, troppo più scarse le <hi rend="#b">avversarie</hi>: da una parta la <hi rend="#b">Roma</hi> sempre vittima di se stessa, il <hi rend="#b">Napoli</hi> di De Laurentiis che non può (o non vuole?) fare il definitivo salto di qualità, le <hi rend="#b">milanesi-cinesi</hi> allo sbando; dall’altra una società virtuosa, con un fatturato di <hi rend="#b">caratura</hi><hi rend="#b">internazionale</hi> e un bilancio più o meno sempre in attivo, una dirigenza capace e strutturata e un piano chiaro per il presente e il futuro. Così il <hi rend="#b">dominio</hi><hi rend="#b">bianconero</hi> è destinato a continuare, perché costruito su una base solida e un modello <hi rend="#b">sostenibile</hi>. E il <hi rend="#b">record</hi> ad allungarsi.</p><p>Di <hi rend="#b">primati</hi> questa squadra ne ha stabiliti tanti. Ma ce n’è uno che forse va anche al di là dell’impressionante numero di <hi rend="#b">trofei</hi><hi rend="#b">conquistati</hi>. Altri avevano già vinto prima, magari non così tanto. O meglio, non in maniera così prolungata, perché certo non si può dire non ci siano state altre grandi <hi rend="#b">formazioni</hi> nel recente passato del nostro calcio, dal <hi rend="#b">Milan</hi> di <hi rend="#b">Sacchi</hi> e <hi rend="#b">Capello</hi> a quello di <hi rend="#b">Ancelotti</hi>, per arrivare ovviamente all’Inter di <hi rend="#b">Mourinho</hi>, <ref target="http://www.ilfattoquotidiano.it/2017/04/20/juve-di-allegri-o-inter-di-mourinho-il-paragone-sulla-strada-del-triplete-tra-azzardi-e-suggestioni-sondaggio/3532887/">di cui i bianconeri adesso sognano di eguagliare quel Triplete che sembrava irripetibile</ref>. Ma nessuno aveva vinto guadagnando, o quantomeno senza perdere un </p><p><hi rend="#b">capitale</hi>. Basta scorrere l’album recente della Serie A per averne la conferma. Negli ultimi vent’anni il</p><p><hi rend="#b">tricolore</hi>è andato solo ad altre quattro squadre oltre la</p><p><hi rend="#b">Juventus</hi>: il Milan di</p><p><hi rend="#b">Berlusconi</hi>e l’Inter di</p><p><hi rend="#b">Moratti</hi>, due presidenti che per ragioni diverse (</p><p><ref target="http://www.ilfattoquotidiano.it/2016/02/19/milan-di-berlusconi-1986-2016-a-30-anni-dallacquisizione-e-clima-da-fine-impero-addio-mr-bee-ecco-il-ridimensionamento/2443555/">politica, ambizioni personali, affetti familiari</ref>) hanno buttato</p><p><hi rend="#b">miliardi</hi>per portare al vertice le loro squadre del cuore; la</p><p><ref target="http://www.ilfattoquotidiano.it/2014/08/12/as-roma-unicredit-si-e-liberata-di-un-altro-pezzo-della-costosa-eredita-di-geronzi/1089304/">Roma di</ref>; la Lazio di</p><hi rend="#b">Sensi</hi>, che si è indebitata fino al collo con le banche prima di passare nelle mani degli americani<p><hi rend="#b">Cragnotti</hi>, che è finita sull’orlo della bancarotta ed è stata salvata da</p><p><hi rend="#b">Lotito</hi>. La Juve da questo punto di vista è sempre stata diversa, cercando di</p><p><hi rend="#b">conciliare</hi>conti e trofei, ma ha spesso dovuto appoggiarsi all’impero economico degli</p><p><hi rend="#b">Agnelli</hi>.</p><p><ref target="http://www.ilfattoquotidiano.it/2015/05/02/juventus-campione-ditalia-con-i-soldi-della-champions-il-futuro-sara-bianconero-con-buona-pace-della-serie-a/1635190/">Negli ultimi cinque anni è diventata una vera e propria</ref></p><hi rend="#b">azienda</hi>, che finanzia le proprie vittorie con le<hi rend="#b">vittorie</hi>.<p>È questo il <hi rend="#b">segreto</hi> e il carattere più innovativo di questo ciclo bianconero: il calcio è cambiato, e la <hi rend="#b">Juventus</hi> è stata l’unica in Italia capace di adeguarsi, e diventare un club moderno e europeo. Ha costruito il suo <hi rend="#b">stadio di proprietà</hi>, che è diventato da subito un fattore sportivo ed economico. Ha messo a posto i <hi rend="#b">conti</hi> (che solo pochi anni fa risentivano ancora pesantemente della retrocessione in Serie B) aumentando i <hi rend="#b">ricavi</hi> e non semplicemente tagliando stipendi e vendendo <hi rend="#b">giocatori</hi>, misure recessive che hanno solo depresso i <hi rend="#b">bilanci</hi> delle milanesi, tanto per fare un esempio. Si è dotata di una <hi rend="#b">struttura</hi><hi rend="#b">dirigenziale</hi> articolata e competente, in cui ciascuno sa quello che deve fare e lo fa bene: <hi rend="#b">Agnelli</hi>, <hi rend="#b">Marotta</hi> e <hi rend="#b">Paratici</hi> sono una nuova “triade”, senza nulla da spartire con quella precedente passata alla storia per altri motivi. Per questo la <hi rend="#b">Juve</hi> vince, come vincono all’estero <hi rend="#b">Barcellona</hi>, <hi rend="#b">Real Madrid</hi>, <hi rend="#b">Bayern Monaco</hi>, rispetto a cui c’è ancora un gap da colmare, ma comunque molto più piccolo di quello che intanto si è aperto nei confronti delle <hi rend="#b">rivali nazionali</hi>. E per lo stesso identico motivo la <hi rend="#b">Juve</hi> continuerà a vincere anche nei prossimi anni. Certo, magari ci saranno delle <hi rend="#b">eccezioni</hi>. Ma fino a quando le avversarie non cambieranno saranno solo <hi rend="#b">sporadiche</hi> (una stagione storta con mille infortuni, l’annata di grazia di una outsider in stile <hi rend="#b">Leicester</hi>), che potranno al massimo interrompere fisiologicamente la striscia di <hi rend="#b">vittorie</hi>, ma non minarne le <hi rend="#b">fondamenta</hi>. Il senso del <hi rend="#b">dominio bianconero</hi>.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>