<doc sitename="Il Fatto Quotidiano" title="Berlusconi, il suo medico di fiducia Zangrillo smentisce il farmacista Lemme: &quot;Tutte balle. Silvio non è dimagrito con la pasta aglio e olio&quot; - Il Fatto Quotidiano" author="F Q" date="2017-09-20" url="http://www.ilfattoquotidiano.it/2017/09/20/berlusconi-il-suo-medico-di-fiducia-zangrillo-smentisce-il-farmacista-lemme-tutte-balle-silvio-non-e-dimagrito-con-la-pasta-aglio-e-olio/3867251/" hostname="ilfattoquotidiano.it" description="Raggiunto dalla trasmissione di Radio RaiUno Un giorno da Pecora, il farmacista Alberico Lemme si era lasciato andare a qualche confidenza sul presunto regime alimentare che avrebbe fatto perdere a Silvio Berlusconi 10 kg in 30 giorni. A smentirlo è Alberto Zangrillo, medico di fiducia dell’ex premier, che al Corriere della Sera dice: “Tutte balle. …" categories="Attualità" tags="Silvio Berlusconi" fingerprint="3f495648898f7223">
  <main>
    <p><ref target="http://www.ilfattoquotidiano.it/2017/09/19/silvio-berlusconi-il-farmacista-alberico-lemme-gli-ho-fatto-perdere-10-kg-in-30-giorni/3865984/">Raggiunto dalla trasmissione di Radio RaiUno Un giorno da Pecora, il farmacista Alberico Lemme s</ref>i era lasciato andare a qualche confidenza sul presunto regime alimentare che avrebbe fatto perdere a Silvio Berlusconi 10 kg in 30 giorni. </p>
    <p><hi rend="#b">A smentirlo è Alberto Zangrillo</hi>, medico di fiducia dell’ex premier, che al</p>
    <p><hi rend="#i">Corriere della Sera</hi>dice: “Tutte balle.</p>
    <p><hi rend="#b">Altro che dieta a base di 400 grammi di pasta aglio olio e peperoncino</hi>. La ritrovata forma fisica dell’ ex premier è dovuta a 5 chilometri di camminata al giorno, un’ ora di piscina, esercizi mirati in palestra e un’ alimentazione equilibrata a base di carni bianche, verdure e mele”. Zangrillo aveva già commentato le dichiarazioni di Lemme</p>
    <p><hi rend="#b">con un post su Facebook</hi>: “Dispiace dover intervenire a questi bassi livelli ma sono obbligato a smentire in modo categorico le incredibili ” BALLE ” del Dr. Lemme”. “Balle”, quindi. Berlusconi è tornato in forma grazie a un programma di allenamento quotidiano seguito dall’ ex fisioterapista del Milan Roberto Morosi e a una dieta equilibrata.</p>
  </main>
  <comments/>
</doc>