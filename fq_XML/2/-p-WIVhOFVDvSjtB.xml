<doc sitename="Il Fatto Quotidiano" title="Milan, problemi sui pagamenti: slitta il closing del 3 marzo. &quot;E Fassone non riesce più a contattare i referenti cinesi&quot; - Il Fatto Quotidiano" author="Andrea Tundo" date="2017-02-28" url="http://www.ilfattoquotidiano.it/2017/02/28/milan-problemi-sui-pagamenti-slitta-il-closing-del-3-marzo-e-fassone-non-riesce-piu-contattare-referenti-cinesi/3423135/" hostname="ilfattoquotidiano.it" description="Era pronta anche la conferenza stampa per presentare i nuovi proprietari, in programma sabato a Casa Milan con tanto di diretta tv. Affioravano tutti i dettagli: studio notarile, il numero delle persone che faranno parte della delegazione in arrivo da Pechino, l’orario dell’assemblea dei soci, i nuovi volti nel consiglio d’amministrazione. Poi il panico: l’amministratore delegato …" categories="Calcio" tags="Milan;Serie A;Silvio Berlusconi" fingerprint="2da5b7005bba8911">
  <main>
    <head rend="h1">Milan, problemi sui pagamenti: slitta il closing del 3 marzo. “E Fassone non riesce più a contattare i referenti cinesi”</head>
    <graphic src="https://st.ilfattoquotidiano.it/wp-content/uploads/2016/11/milan-675-berlusconi.jpg"/>
    <p>Era pronta anche la conferenza stampa per presentare i nuovi proprietari, in programma sabato a <hi rend="#b">Casa Milan</hi> con tanto di <hi rend="#b">diretta tv</hi>. Affioravano tutti i dettagli: studio notarile, il numero delle persone che faranno parte della delegazione in arrivo da <hi rend="#b">Pechino</hi>, l’orario dell’assemblea dei soci, i nuovi volti nel <hi rend="#b">consiglio d’amministrazione</hi>. Poi il panico: l’amministratore delegato in pectore del Milan, <hi rend="#b">Marco Fassone</hi>, non sarebbe più riuscito a mettersi in contatto con i referenti del fondo <hi rend="#b">Sino-Europe Sports</hi>, che dovrebbero formalizzare l’acquisto del 99,93% delle quote del club da <hi rend="#b">Fininvest</hi>. Cinesi spariti? Non proprio. Ci sono – chi sono ancora non si sa – ma non hanno tutti i soldi per pagare. E la holding berlusconiana sembra propensa a concedere ancora <hi rend="#b">altro tempo</hi> in cambio di un’<hi rend="#b">altra garanzia</hi>: una <hi rend="#b">nuova caparra da 100 milioni</hi> per avere circa un mese di tempo nel quale perfezionare l’acquisto.</p>
    <p>Avrebbero dovuto versare <hi rend="#b">320 milioni di euro</hi><ref target="http://www.ilfattoquotidiano.it/2016/08/05/milan-berlusconi-ha-venduto-ai-cinesi-per-740-milioni-di-euro/2957688/">entro il 3 marzo per prendersi il Milan, atto finale della trattativa-fiume già prorogata lo scorso dicembre.</ref> Ma i problemi non mancano. Così il capo della cordata, il misterioso </p>
    <p><hi rend="#b">Yonghong Li</hi>, ha chiesto di poter dilazionare il pagamento perché gli altri acquirenti avrebbero fatto</p>
    <p><hi rend="#b">marcia indietro</hi>. Non tutti i soldi ora, ma a rate. E Fininvest non l’avrebbe presa bene, ma alla fine ha accettato. Li potrebbe chiedere un</p>
    <p><hi rend="#b">nuovo slittamento</hi>, ma bisognerà capire se la holding berlusconiana sarà disposto a concedere altro tempo.</p>
    <p>L’assemblea dei soci del Milan è stata confermata per il 3 marzo, ma almeno di nuovi e clamorosi colpi di scena il closing non ci sarà. Prima<hi rend="#b"> Dagospia</hi>, poi </p>
    <p>
      <hi rend="#b">e</hi>
    </p>
    <hi rend="#i">Agi China</hi>
    <p>
      <hi rend="#b">, infine</hi>
    </p>
    <hi rend="#i">Sky Sport 24</hi>
    <p><hi rend="#i">Radio 24</hi>e</p>
    <p><hi rend="#i">Adnkronos</hi>, nel corso della giornata hanno aggiunto diversi tasselli a un puzzle che non ha ancora un senso. Non tutti i soldi sono stati raccolti,</p>
    <p><hi rend="#b">China Merchant Bank</hi>non saprebbe nulla dell’investimento nel Milan al quale è stata accostata da diverse fonti di stampa e soprattutto della</p>
    <p><hi rend="#b">cordata con i grandi investitori</hi>non sarebbe rimasto che Yonghong Li, uno dei pochi punti fermi in tutta questa storia ma</p>
    <p><hi rend="#b">personaggio misterioso</hi>e poco conosciuto in Cina. Quando tutto sembrava definito, gli scenari attorno alla cessione club rossonero dalle mani di Silvio Berlusconi a quelle degli uomini di Pechino si sono fatti di nuovo contorti.</p>
    <p>La giornata si era aperta con una serie di notizie confortanti apparse sui grandi giornali: dalla Cina sarebbe in arrivo una<hi rend="#b"> delegazione di 32 persone</hi>, l’ex ad di Telecom <hi rend="#b">Marco Patuano</hi> e l’avvocato<hi rend="#b"> Roberto Cappelli</hi> farebbero parte del nuovo consiglio d’amministrazione e lo studio notarile <hi rend="#b">Busani</hi>-Ridella-<hi rend="#b">Manella</hi> è stato scelto per curare il closing. <hi rend="#i">Il Sole 24Ore</hi> ha fatto anche i nomi investitori e finanziatori: Yonghong Li, <hi rend="#b">Haixia</hi>, Huarong, <hi rend="#b">China Construction Bank</hi> e China Merchant Bank. Poi l’aria è cambiata. La notizia più importante arriva dopo mezzogiorno. <hi rend="#i">Agi China</hi> – che ha tra i suoi partner lo <hi rend="#b">Studio Chiomenti</hi>, tra coloro che, si è scritto più volte, è coinvolto nell’operazione – smentisce la presenza di China Merchant Bank nella cordata.</p>
    <p>Contattata dal sito, la responsabile delle pubbliche relazioni dell’istituto ha spiegato l’impossibilità per una <hi rend="#b">banca privata cinese</hi> di investire in un club calcistico straniero: “Siamo quotati in <hi rend="#b">Borsa</hi>, quindi trasparenti – riporta <hi rend="#i">Agi China</hi> – una notizia del genere, se fosse stata vera, sarebbe stata già<hi rend="#b"> resa pubblica</hi>”. Poi <hi rend="#i">Sky Sport 24</hi> ha raccontato che negli ambienti rossoneri ci sarebbe qualche “apprensione in più” anche se “da quanto filtra sembra che l’affare possa concretizzarsi regolarmente il 3 marzo” ma non è esclusa una <hi rend="#b">nuova proroga</hi>. Nel pomeriggio, durante la trasmissione Tutti Convocati di<hi rend="#i"> Radio 24</hi>, viene tratteggiato un altro scenario: “Yonghong Li unico proprietario, gli altri si sono sfilati. Si discute su nuova <hi rend="#b">rateizzazione</hi> o proroga”. Il Milan conferma che il 3 marzo si terrà l’assemblea soci, ma l’<hi rend="#i">Adnkronos</hi> svela: “Marco Fassone non riesce più a <hi rend="#b">mettersi in contatto</hi> con i referenti del fondo cinese”. Una notizia che non ha trovato conferme. Ma di certo le difficoltà non mancano.</p>
    <p>Appena tre giorni prima delle firme, il closing slitta di nuovo, moltiplicando i dubbi attorno alla vendita, ripartiti dopo che <hi rend="#b">Huarong</hi> aveva smentito a<hi rend="#b"> Business Insider</hi> un suo coinvolgimento nell’azionariato. La situazione resta questa: Fininvest aspetta altri 100 milioni dopo i 200 milioni <ref target="http://www.ilfattoquotidiano.it/2017/01/05/cessione-milan-ai-cinesi-calciofinanza-la-seconda-tranche-da-100-milioni-arriva-da-societa-offshore-delle-isole-vergini/3298095/">di euro versati come caparra negli scorsi mesi, arrivati in parte dal paradiso fiscale delle Isole Vergini Britanniche.</ref> Il 3 non si alza il sipario. Un solo dato appare certo: se l’affare non dovesse concretizzarsi, le </p>
    <p><hi rend="#b">caparre resterebbero nelle casse</hi>della holding berlusconiana. Se invece tutto dovesse filare liscio, resteranno i dubbi dei tifosi: quanto è solida una cordata che in otto mesi non è riuscita a raccogliere neanche i soldi necessari all’acquisto?</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>