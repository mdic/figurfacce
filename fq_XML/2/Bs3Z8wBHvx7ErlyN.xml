<doc sitename="Il Fatto Quotidiano" title="Berlusconi s'indigna per i magistrati corrotti. Dal lodo Mondadori al caso Sme: il &quot;corruttore privato&quot; è lui - Il Fatto Quotidiano" author="Giuseppe Pipitone" date="2018-02-08" url="https://www.ilfattoquotidiano.it/2018/02/08/berlusconi-sindigna-per-i-magistrati-corrotti-dal-lodo-mondadori-al-caso-sme-il-corruttore-privato-e-lui/4143126/" hostname="ilfattoquotidiano.it" description="Ha comprato un senatore per fare cadere il governo di Romano Prodi. Ora annuncia il vincolo di mandato per i suoi parlamentari. Era “pienamente consapevole” che la sentenza a lui favorevole sul lodo Mondadori fosse stata “oggetto di mercimonio”. E dunque che il suo fidato avvocato, Cesare Previti, avesse corrotto il giudice Vittorio Metta. Ora, …" categories="Elezioni Politiche 2018" tags="Corruzione;Forza Italia;Silvio Berlusconi" fingerprint="e5a6722cf403132d">
  <main>
    <head rend="h1">Berlusconi s’indigna per i magistrati corrotti. Dal lodo Mondadori al caso Sme: il “corruttore privato” è lui</head>
    <graphic src="https://st.ilfattoquotidiano.it/wp-content/uploads/2018/02/07/berlusconipreviti.jpg"/>
    <p>Ha comprato un senatore per fare cadere il governo di <hi rend="#b">Romano Prodi</hi>. Ora annuncia il <hi rend="#b">vincolo di mandato</hi> per i suoi parlamentari. Era “<hi rend="#b">pienamente consapevole</hi>” che la sentenza a lui favorevole sul <hi rend="#b">lodo Mondadori</hi> fosse stata “<hi rend="#b">oggetto di mercimonio</hi>”. E dunque che il suo fidato avvocato,<hi rend="#b"> Cesare Previti</hi>, avesse <hi rend="#b">corrotto</hi> il giudice <hi rend="#b">Vittorio Metta</hi>. Ora, invece, s’indigna. E definisce “<hi rend="#b">deprecabile</hi>” e “<hi rend="#b">disdicevole”</hi> “la magistratura che<hi rend="#b"> si fa corrompere</hi>“. Lui, che è stato definito dai giudici della corte d’Appello di <hi rend="#b">Napoli </hi>come “un <hi rend="#b">privato corruttore</hi>“. <ref target="https://www.ilfattoquotidiano.it/2018/02/07/elezioni-berlusconi-torna-a-promettere-condoni-edilizi-e-fiscali-case-senza-licenza-e-15-per-chiudere-col-fisco/4142808/">Non c’è solo l’ormai rituale annuncio di condoni edilizi e tombali</ref> nelle interviste di </p>
    <p><hi rend="#b">Silvio Berlusconi</hi>in vista delle elezioni politiche. Non si sono soltanto le tipiche</p>
    <p><hi rend="#b">specialità della casa</hi>– l’aumento delle</p>
    <p><hi rend="#b">pensioni minime</hi>, il milione di posti di lavoro, il</p>
    <p><hi rend="#b">Ponte sullo Stretto</hi>– tra le promesse snocciolate dal leader di</p>
    <p><hi rend="#b">Forza Italia</hi>per raccogliere voti il prossimo 4 marzo.</p>
    <p><hi rend="#b">“Vincolo di mandato”. Ma comprò senatori – </hi>Nella sua ottava campagna elettorale, infatti, l’ex premier rilancia<hi rend="#b">.</hi> Ormai da settimane, per esempio, annuncia di aver inserito il <hi rend="#b">vincolo di mandato</hi> per i futuri parlamentari negli accordi stretti con gli alleati del centrodestra. Per avere corrotto il senatore <hi rend="#b">Sergio De Gregorio</hi> – uscito dall’Italia dei Valori e dunque dalla coalizione di centrosinistra che sosteneva il<hi rend="#b"> secondo governo Prodi</hi> – è stato già condannato nel 2015 a tre anni dai giudici del tribunale di <hi rend="#b">Napoli</hi>. Poi in appello la corte dichiarò <hi rend="#b">prescritto</hi> quel reato, ma scrivendo nelle motivazioni che l’ex premier “agì come <hi rend="#b">privato corruttore</hi> e non come parlamentare nell’esercizio delle sue funzioni”. I legali di Berlusconi – gli avvocati <hi rend="#b">Niccolò Ghedini </hi>e <hi rend="#b">Michele Cerabona</hi> – chiesero l’assoluzione sottolineando <hi rend="#b">l’insindacabilità del voto</hi> dei parlamentari prevista dalla <hi rend="#b">Costituzione</hi>: in pratica l’esatto <hi rend="#b">opposto</hi> del vincolo di mandato auspicato adesso dal leader di <hi rend="#b">Forza Italia</hi>. “L’<hi rend="#b">immagine</hi> del Senato è stata <hi rend="#b">lesa</hi> ed ha subito un <hi rend="#b">rilevantissimo danno</hi> dalla consapevolezza collettiva che la condotta di un suo membro è stata oggetto di <hi rend="#b">mercimonio</hi> e l’alta funzione ricoperta è stata stravolta per fini egoistici ed utilitaristici”, scrivono i giudici nelle motivazioni della sentenza di secondo grado. Dove spiegano di ritenere “<hi rend="#b">pacifico</hi> che Berlusconi abbia agito, direttamente o attraverso <hi rend="#b">Valter Lavitola </hi>(condannato e prescritto pure lui ndr) con assoluta <hi rend="#b">coscienza</hi> di <hi rend="#b">corrompere</hi> un senatore della Repubblica, compensando la condotta del pubblico ufficiale contraria ai suoi doveri di parlamentare con l’ingente somma di tre milioni di euro”.</p>
    <p><hi rend="#b">“Vergogna i giudici corrotti”. Il lodo Mondadori –</hi> Nel day after degli arresti ordinati dalle procure di <hi rend="#b">Messina</hi> e <hi rend="#b">Roma</hi> per i depistaggi delle inchieste milanesi sulle tangenti <hi rend="#b">Eni</hi>, invece, il leader di Forza Italia si è addirittura <hi rend="#b">indignato</hi><ref target="https://www.ilfattoquotidiano.it/2018/02/06/corruzione-longo-tento-di-intralciare-linchiesta-sulle-tangenti-di-eni-in-nigeria/4140084/">per il coinvolgimento dell’ex pm di Siracusa, Giancarlo Longo</ref>. Ed è tornato ad attaccare la magistratura. Questa volta, però, niente “</p>
    <p><hi rend="#b">toghe rosse</hi>” o insulti ai giudici “</p>
    <p><hi rend="#b">antropologicamente diversi</hi>dalla razza umana”. Al contrario, Berlusconi – intervistato da</p>
    <p><hi rend="#i">Sky Tg 24</hi>– si dispiace perché “leggere sui giornali di oggi le notizie di</p>
    <p><hi rend="#b">inchieste pilotate</hi>fa un effetto negativo da cittadino italiano”. E poi: “Sapere che c’è una magistratura che</p>
    <p><hi rend="#b">si fa corrompere</hi>non fa piacere a nessuno”. E ancora: “Sapere che c’è una magistratura che fa interessi personali è</p>
    <p><hi rend="#b">deprecabile</hi>e</p>
    <p><hi rend="#b">disdicevole</hi>“. Già, magistrati corrotti. Come</p>
    <p><hi rend="#b">Vittorio Metta</hi>, il giudice estensore della sentenza che nel 1991 consegna a Berlusconi la</p>
    <p><hi rend="#b">Mondadori</hi>“scippandola” a</p>
    <p><hi rend="#b">Carlo De Benedetti</hi>. Peccato che quella sentenza fosse stata</p>
    <p><hi rend="#b">comprata</hi>in cambio di</p>
    <p><hi rend="#b">400 milioni di lire</hi>. Lo stabilisce la Cassazione nel 2007 condannando in via definitiva a 2 anni e 9 mesi il giudice e a un anno e sei mesi</p>
    <p><hi rend="#b">Previti</hi>,</p>
    <p><hi rend="#b">Attilio Pacifico</hi>,</p>
    <p><hi rend="#b">Giovanni Acampora</hi>per corruzione in atti giudiziari. Inchiesta dalla quale Berlusconi si era già salvato: era accusato di</p>
    <p><hi rend="#b">corruzione semplice</hi>, reato che si era prescritto dopo la concessione delle attenuanti generiche. Rendendo definitive le condanne per Metta e Previti, però, gli ermellini stabiliscono il diritto della Cir di De Benedetti ad essere risarcita dalla Fininvest in sede civile per il “lucro cessante” dello scippo della casa editrice. E anche se la posizione di Berlusconi si è prescritta, i giudici sostengono che è “</p>
    <p><hi rend="#b">ragionevole</hi>” e “</p>
    <p><hi rend="#b">logico</hi>” che il mandante della tangente a Metta fosse lui: “La retribuzione del giudice corrotto è fatta nell’interesse e su incarico del</p>
    <p><hi rend="#b">corruttore</hi>“.</p>
    <p><hi rend="#b">Il caso Sme –</hi> Interpretazione molto simile a quella data dai giudici nel 2004, quando dichiararono un’altra volta prescritto Berlusconi, accusato sempre di <hi rend="#b">corruzione semplice</hi>, questa volta nei confronti del giudice<hi rend="#b"> Renato Squillante</hi>. ”Il quadro indiziario” a carico dell’ex premier per il versamento di <hi rend="#b">434 mila dollari</hi> del 6 marzo ’91 da un conto Fininvest a uno di Previti, e da questo a uno di Squillante, <hi rend="#b">non consente</hi>, scrissero i magistrati, ”una pronuncia <hi rend="#b">assolutoria</hi> nel merito”. Quel denaro non può essere ricondotto a una tranche di ”<hi rend="#b">maxiparcella</hi>” corrisposta a Previti per l’attività in <hi rend="#b">Italia</hi> e all’estero (che pure i giudici riconoscono), e la movimentazione dei conti dimostra che l’operazione ”appare destinata, sin dall’inizio, al <hi rend="#b">beneficiario</hi>” Squillante che ”l’ha prontamente <hi rend="#b">utilizzata</hi>”. In pratica la corte non aveva creduto che i dirigenti della Fininvest avessero ”in piena autonomia” effettuato un bonifico ”all’apparenza già <hi rend="#b">predestinato</hi> a un giudice” con cui non avrebbero avuto alcun contatto. Anche lì vennero concesse al leader di Forza Italia le attenuanti generiche: l’accusa di corruzione finì <hi rend="#b">prescritta</hi>. E adesso Berlusconi può pure indignarsi per i giudici che si lasciano corrompere. Dagli altri.</p>
    <p><hi rend="#b">Twitter</hi>: <ref target="https://twitter.com/pipitone87">@pipitone87</ref></p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>