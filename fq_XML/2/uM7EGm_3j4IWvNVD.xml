<doc sitename="Il Fatto Quotidiano" title="Silvio Berlusconi, presentata istanza di riabilitazione. Se accolta sarà candidabile e saranno cancellati effetti della Severino - Il Fatto Quotidiano" author="Giovanna Trinchella" date="2018-03-30" url="https://www.ilfattoquotidiano.it/2018/03/30/silvio-berlusconi-presentata-listanza-di-riabilitazione-se-accolta-diventera-candidabile-cancellando-la-severino/4261712/" hostname="ilfattoquotidiano.it" description="Quando tre anni fa Silvio Berlusconi ottenne la liberazione anticipata dal giudice di Sorveglianza di Milano il leader di Forza Italia già sapeva che avrebbe potuto puntare a chiedere la riabilitazione già a partire dal 9 marzo 2018 (leggi l’articolo) ovvero a tre anni dall’espiazione della pena per il caso Mediaset, scontata in affidamento ai servizi …" categories="Giustizia" tags="Corte Europea dei Diritti dell’Uomo;Incandidabilità dei Condannati;Legge Severino;Riabilitazione;Silvio Berlusconi" fingerprint="fdaf4231f399d205">
  <main>
    <head rend="h1">Silvio Berlusconi, presentata istanza di riabilitazione. Se accolta sarà candidabile e saranno cancellati effetti della Severino</head>
    <graphic src="https://st.ilfattoquotidiano.it/wp-content/uploads/2018/02/11/berlusconi675.jpg"/>
    <p><ref target="https://www.ilfattoquotidiano.it/2015/02/02/silvio-berlusconi-giudice-sorveglianza-concesso-liberazione-anticipata/1389774/">Quando tre anni fa Silvio Berlusconi ottenne la liberazione anticipata</ref> dal giudice di Sorveglianza di Milano il <hi rend="#b">leader di Forza Italia</hi> già sapeva che avrebbe potuto puntare a <hi rend="#b">chiedere la riabilitazione</hi> già a partire dal <hi rend="#b">9 marzo 2018</hi> (<ref target="https://www.ilfattoquotidiano.it/2015/02/12/berlusconi-riabilitato-potra-essere-candidato-alle-elezioni-2018/1407222/"> leggi l’articolo)</ref> ovvero a tre anni dall’espiazione della </p>
    <p><ref target="https://www.ilfattoquotidiano.it/2014/05/09/berlusconi-ai-servizi-sociali-primo-giorno-da-volontario-a-cesano-boscone/978695/">pena per il caso Mediaset, scontata in affidamento ai servizi sociali.</ref>Uscito depotenziato,</p>
    <p><ref target="https://www.ilfattoquotidiano.it/2018/03/08/risultati-elezioni-2018-ecco-le-liste-ufficiose-dei-parlamentari-eletti/4212460/">rispetto ai risultati degli alleati della Lega di Matteo Salvini e degli avversari del M5s alle ultime elezioni</ref>, l’ex Cavaliere potrà vincere una nuova partita se gli venisse concessa la riabilitazione che</p>
    <p><hi rend="#b">cancellerebbe anche gli effetti della legge Severino che prevede l’incandidabilità</hi>. Sei anni, quelli previsti dalla norma, che nel caso dell’ex premier,</p>
    <p><ref target="https://www.ilfattoquotidiano.it/2013/08/01/sentenza-mediaset-berlusconi-condannato-a-4-anni-annullata-linterdizione/673844/">condannato in via definitiva per frode fiscale il 1 agosto 2013</ref>, scadranno nel 2019. Ma una sentenza di riabilitazione, proprio in base all’articolo 15 della legge Severino, farebbe estingue l’incandidabilità. E così un paio di settimane fa, precisamente il 12 marzo scorso come riporta il Corriere della Sera, l’istanza è stata depositata in cancelleria dagli avvocati</p>
    <p><hi rend="#b">Franco Coppi e Niccolò Ghedini</hi>. Il giudice potrebbe prendersi circa due mesi, questi sono i tempi in media, per decidere. L’udienza in camera di consiglio dovrebbe tenersi nei prossimi mesi, e quasi certamente entro luglio.</p>
    <p>Molto meno dei tempi previsti dalla <hi rend="#b">Corte europea dei diritti dell’Uomo cui Berlusconi</hi> si è rivolto e <ref target="https://www.ilfattoquotidiano.it/2017/11/22/silvio-berlusconi-alla-corte-di-strasburgo-le-domande-dei-giudici-su-discrepanze-tra-il-suo-caso-e-quello-di-minzolini/3993824/">che ha tenuto un’unica udienza il 22 novembre scorso</ref>. In quella sede i giudici hanno chiesto lumi sulle “discrepanze” tra il trattamento ricevuto dal Senato da<hi rend="#b"> Augusto Minzolini</hi> – <ref target="https://www.ilfattoquotidiano.it/2017/03/16/senato-il-soldato-minzolini-salvato-con-133-voti-cosi-pd-centristi-e-forza-italia-cancellano-la-decadenza/3455302/">salvato dai parlamentari di Palazzo Madama</ref> – e quello ricevuto dall’allora senatore Berlusconi, decaduto. Una decisione quella sull’ex direttore del Tg1 che fece esultare<hi rend="#b"> Niccolò Ghedini,</hi> storico avvocato di Berlusconi e rieletto al Senato, <ref target="https://www.ilfattoquotidiano.it/2017/03/16/minzolini-dopo-il-salvataggio-berlusconi-spera-in-strasburgo-ghedini-fatti-identici-trattati-in-maniera-diversa/3456255/">che al fattoquotidiano.it disse: “Fatti identici trattati in maniera diversa”</ref>. Già pensado alle toghe di Straburgo. In un verdetto favorevole della Cedu l’ex presidente del Consiglio ha sperato fino a pochi giorni prima dele elezioni e a gennaio questa speranza gli aveva fatto anche dichiarare che in caso di riabilitazione <ref target="https://www.ilfattoquotidiano.it/2018/01/18/elezioni-berlusconi-se-strasburgo-cassa-la-severino-vado-a-palazzo-chigi-e-salvini-al-ministero-dellinterno/4100914/">lui sarebbe stato il premier e il leader del Carroccio sarebbe andato al Viminale.</ref> In caso di stallo <ref target="https://www.ilfattoquotidiano.it/2018/03/29/governo-il-calendario-delle-consultazioni-al-colle-m5s-per-ultimo-da-mattarella/4260615/">dopo le consultazioni al Quirinale che inizieranno il prossimo 4 aprile</ref> e in assenza della formazione di un governo chissà che Berlusconi non possa presentarsi a eventuali elezioni in autunno. <ref target="https://www.ilfattoquotidiano.it/elezioni-politiche-2018/risultati/">Anche se appare davvero complicato andare oltre quel 14% racimolato lo scoros 4 marzo. </ref></p>
    <p>Prima però dovrà o essere riabilitato a Milano o da Stasburgo. Ma mentre i secondi non devono tener conto di eventuali inchieste, procedimenti e processi in corso, il giudice della Sorveglianza dovrà valutare se “<hi rend="#b">il condannato abbia dato prove effettive e costanti di buona condotta</hi>“. Berlusconi è ancora indagato o imputato in vari processi, ha incassato un’altra prescrizione (dopo quella per il caso Mills) <ref target="https://www.ilfattoquotidiano.it/premium/articoli/berlusconi-ha-agito-per-corrompere/">nel procedimento per la compravendita dei senatori</ref>. Tutti fatti precedenti all’8 marzo 2015, tranne che in alcuni filoni del Ruby ter a Milano dove è accusato corruzione in atti giudiziari fino a novembre 2016. L’ultimo rinvio <ref target="https://www.ilfattoquotidiano.it/2018/03/26/ruby-ter-gup-milano-rinvia-giudizio-silvio-berlusconi-e-quattro-olgettine-processo-al-via-il-9-maggio/4252068/">a giudizio per il leader di Fi è arrivato solo quattro giorni fa</ref> e <ref target="https://www.ilfattoquotidiano.it/2017/10/31/stragi-di-mafia-berlusconi-e-dellutri-indagati-firenze-dopo-le-intercettazioni-di-graviano-audio-esclusivo/3946945/">l’ultima indagine della procura di Firenze è sulle stragi di mafia</ref>. Certo è che non ci sono, oltre il verdetto per frode fiscale, condanne in via definitiva ed alcune sentenze della Cassazione sottolineano che i processi pendenti non possono essere presi in considerazione per valutare la buona condotta. In linea teorica non sono ostativi alla riabilitazione. Senza dimenticare che la Costituzione recita che si è innocenti fino al terzo grado di giudizio.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>