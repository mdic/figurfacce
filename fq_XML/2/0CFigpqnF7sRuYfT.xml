<doc sitename="Il Fatto Quotidiano" title="Diffamò pm del processo Mills, Silvio Berlusconi condannato a risarcire - Il Fatto Quotidiano" author="F Q" date="2017-10-13" url="http://www.ilfattoquotidiano.it/2017/10/13/diffamo-pm-del-processo-mills-silvio-berlusconi-condannato-a-risarcire/3911538/" hostname="ilfattoquotidiano.it" description="Silvio Berlusconi è stato condannato dal Tribunale civile di Brescia per aver diffamato i pm del processo Mills nel quale era imputato per corruzione in atti giudiziari, accusa dalla quale fu prosciolto per prescrizione. Lo scrive il Corriere della Sera, aggiungendo che la condanna a pagare 50mila euro al pm Alfredo Robledo risale a luglio. …" categories="Giustizia" tags="Alfredo Robledo;Silvio Berlusconi" fingerprint="7dea5821ba76d497">
  <main>
    <head rend="h1">Diffamò pm del processo Mills, Silvio Berlusconi condannato a risarcire</head>
    <graphic src="https://st.ilfattoquotidiano.it/wp-content/uploads/2016/12/Berlusconi-675.jpg"/>
    <p><hi rend="#b">Silvio Berlusconi</hi> è stato condannato dal Tribunale civile di Brescia per aver diffamato i pm del processo Mills nel quale era imputato per corruzione in atti giudiziari, accusa dalla quale fu prosciolto per prescrizione. Lo scrive il Corriere della Sera, aggiungendo che la condanna a <hi rend="#b">pagare 50mila euro al pm Alfredo Robledo</hi> risale a luglio.</p>
    <p>Nel 2006, Berlusconi in una conferenza stampa e poi in un’intervista radiofonica, accusò i pm del processo Mills di essersi rifiutati “<hi rend="#b">di fare la giusta rogatoria” alle Bahamas</hi> che, a suo dire, li avrebbe sbugiardati e li definì “magistrati indegni che con i soldi degli italiani tramano contro il premier nel pieno della campagna elettorale”.</p>
    <p>Il giudice Laura Frata ricorda che è documentale <hi rend="#b">che la rogatoria venne chiesta</hi> e “difetta, pertanto, il presupposto per il legittimo esercizio del diritto di critica”, dando quindi ragione al pm Alfredo Robledo che fece causa a Berlusconi senza Fabio De Pasquale, il secondo pm che condusse tutto il processo.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>