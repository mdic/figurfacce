<doc sitename="Il Fatto Quotidiano" title="Berlusconi padrino ad Arcore per il battesimo del figlio di Noemi Letizia - Il Fatto Quotidiano" author="F Q" date="2015-03-06" url="http://www.ilfattoquotidiano.it/2015/03/06/berlusconi-padrino-ad-arcore-per-battesimo-figlio-noemi-letizia/1482069/" hostname="ilfattoquotidiano.it" description="Silvio Berlusconi le ha “prestato” la residenza di Arcore per celebrare il battesimo di Valerio, il suo secondo figlio, di cui è stato il padrino. La mamma in questione è Noemi Letizia, la ragazza che il 27 aprile 2009 festeggiò i 18 anni in un locale di Casoria (Napoli) dove si presentò a sorpresa l’allora presidente del Consiglio. …" categories="Cronaca" tags="Arcore;Forza Italia;Francesca Pascale;Minorenni;Noemi Letizia;Sardegna;Silvio Berlusconi;Veronica Lario" fingerprint="1bdfb1303b5a840d">
  <main><head rend="h1">Berlusconi padrino ad Arcore per il battesimo del figlio di Noemi Letizia</head><graphic src="https://st.ilfattoquotidiano.it/wp-content/uploads/2015/03/noemi-letizia-675.jpg"/><p><hi rend="#b">Silvio Berlusconi</hi> le ha “prestato” la residenza di <hi rend="#b">Arcore</hi> per celebrare il battesimo di <hi rend="#b">Valerio</hi>, il suo secondo figlio, di cui è stato il padrino. La mamma in questione è <hi rend="#b">Noemi Letizia</hi>, la ragazza che il 27 aprile 2009 festeggiò i 18 anni in un locale di <hi rend="#b">Casoria</hi> (Napoli) dove si presentò a sorpresa l’allora presidente del Consiglio.</p><p>Un episodio a partire dal quale esplose la vicenda del premier e delle <hi rend="#b">minorenni</hi>: Noemi, infatti, in un’intervista, aveva confessato di chiamarlo “<hi rend="#b">Papi</hi>”, di vederlo da tempo e di raccogliere le sue confidenze. <ref target="http://www.ilfattoquotidiano.it/2011/02/08/tutto-inizio-con-noemi-e-con-le-versioni-contrastanti-date-da-b-per-giustificare-gli-incontri/90891/">Parole alle quali era seguita la lettera di Veronica Lario, ex moglie del Cavaliere, che aveva segnato la frattura irreparabile nella coppia</ref>: “Non posso stare con un uomo che frequenta le minorenni – aveva scritto – Chiudo il sipario sulla mia </p><p><hi rend="#b">vita coniugale</hi>“.</p><p><ref target="http://www.ilfattoquotidiano.it/2011/02/08/oggi-ci-sono-foto-di-noemi-letizia-ancora-minorenne-a-casa-del-premier/90842/">Inoltre, a febbraio 2011,</ref>, nelle abitazioni dell’ex</p><hi rend="#i">Oggi</hi>aveva rivelato l’esistenza di foto e video di Noemi Letizia, ancora minorenne<p><hi rend="#b">presidente del Consiglio</hi>a</p><p><hi rend="#b">Roma</hi>e in</p><p><hi rend="#b">Sardegna</hi>.</p><p>A riferire la notizia del battesimo è il <hi rend="#i">Corriere del Mezzogiorno</hi>, secondo cui alla cerimonia, avvenuta domenica 1 marzo, ha partecipato anche <hi rend="#b">Francesca Pascale</hi>, la compagna del leader di <hi rend="#b">Forza Italia</hi>. Come ha scritto nei giorni scorsi <hi rend="#i">Il Fatto</hi>, Noemi Letizia, una o due volte alla settimana, fa visita a <hi rend="#b">Palazzo Grazioli</hi> o ad <hi rend="#b">Arcore</hi>. La ragazza, che oggi ha 23 anni, si presenta sempre in compagnia del marito <hi rend="#b">Vittorio Romano</hi>, rampollo della Napoli bene e responsabile delle politiche di promozione e sviluppo dei <hi rend="#b">Club Forza Italia</hi> nel <hi rend="#b">Sud</hi>, su cui l’ex Cavaliere vorrebbe investire politicamente alle <hi rend="#b">Regionali in Campania</hi>. La coppia ha anche una bambina, Beatrice, di quasi due anni, ed è in buoni rapporti con la Pascale. Il 5 marzo Noemi ha conseguito la laurea triennale in<hi rend="#b"> Scienze e tecniche psicologiche</hi>.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>