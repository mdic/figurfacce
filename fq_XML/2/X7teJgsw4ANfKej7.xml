<doc sitename="Il Fatto Quotidiano" title="D'Alema: &quot;Renzi, Berlusconi e Di Maio? Tre populismi diversi&quot;. Botta e risposta con Gruber e Porro - Il Fatto Quotidiano" author="Gisella Ruccia" date="2017-11-29" url="https://www.ilfattoquotidiano.it/2017/11/29/dalema-renzi-berlusconi-e-di-maio-tre-populismi-diversi-botta-e-risposta-con-gruber-e-porro/4008099/" hostname="ilfattoquotidiano.it" description="“Ho partecipato alla nascita di questo nuovo progetto politico proprio per evitare che non io, ma gli italiani fossero costretti a scegliere tra Renzi, Di Maio e Berlusconi, cioè tra tre diverse forme di populismo. Non si equivalgono naturalmente, però si somigliano parecchio”. Lo afferma a Otto e Mezzo (La7) Massimo D’Alema, che aggiunge: “La …" categories="La7" tags="Forza Italia;La7;Lilli Gruber;Luigi di Maio;Massimo DAlema;Matteo Renzi;Movimento 5 Stelle;Nicola Porro;PD;Populismo;Silvio Berlusconi" fingerprint="effd4c61e152a088">
  <main>
    <p>“Ho partecipato alla nascita di questo nuovo progetto politico proprio per evitare che non io, ma gli italiani fossero costretti a scegliere tra <hi rend="#b">Renzi, Di Maio </hi>e<hi rend="#b"> Berlusconi</hi>, cioè tra tre diverse forme di populismo. Non si equivalgono naturalmente, però si somigliano parecchio”. Lo afferma a <ref target="http://www.la7.it/otto-e-mezzo"> Otto e Mezzo</ref> (La7) </p>
    <p><hi rend="#b">Massimo D’Alema</hi>, che aggiunge: “La nostra è una proposta seria di persone serie, che non promettono 100 euro a quello e 80 euro a quell’altro o di togliere le tasse sul cibo per cani. Adesso Renzi per inseguire Berlusconi toglierà le tasse sul cibo per gatti. E che non promettono, come ha detto oggi</p>
    <p><hi rend="#b">Di Maio,</hi>una manovra choc: ‘lavoro per tutti e toglieremo le tasse’. Naturalmente tutto si può dire, ma ritengo la qualità del dibattito politico delle tre principali forze politiche in campo un segno drammatico di</p>
    <p><hi rend="#b">decadimento del Paese</hi>. Noi ci opponiamo a questo, cercando di avanzare una proposta seria”. E aggiunge: “Se uno domenica avesse ascoltato</p>
    <p><hi rend="#b">lo slalom parallelo</hi>tra Berlusconi e Renzi, tra gli 80 euro a tutte le famiglie e i 1000 euro a tutti i pensionati, avrebbe notato che non c’era nessuna riflessione sul Paese, nessuna idea del futuro dell’Italia”. “E qual è la sua idea sul futuro del Paese, scusi?”, chiede il giornalista Nicola Porro. “Adesso ne parliamo” – risponde D’Alema – “fatemi queste domande, anziché quelle di prima”. “Abbiamo capito che</p>
    <p><hi rend="#b">Porro</hi>non va bene” – commenta scherzosamente la conduttrice Lilli Gruber – “E io non lo inviterò più”. “No, ma invece mi ha fatto una domanda interessantissima”, ribatte D’Alema, che successivamente sottolinea la necessità di far pagare la tassa sulla prima casa a chi ha un reddito medio-alto, come già aveva proposto</p>
    <p><hi rend="#b">Prodi e il “centrosinistra vero”</hi>. E fa un esempio: “Una famiglia in cui entrano</p>
    <p><hi rend="#b">3500-4000 euro</hi>è in grado di pagare la tassa sulla casa”. “Lordi o netti?”, chiede per due volte la conduttrice. “Ho detto ‘entrano'” – risponde D’Alema – “Se entrano, vuol dire che sono netti. E’ italiano”. “Io non so bene l’italiano, quindi non l’avevo capita”, replica Lilli Gruber</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>