<doc sitename="Il Fatto Quotidiano" title="Calciomercato Napoli, definiti gli ingaggi Chiriches e Hysaj. Roma-Salah quasi fatta. Il Bologna sogna Balotelli - LE TRATTATIVE - Il Fatto Quotidiano" author="Andrea Tundo" date="2015-07-29" url="http://www.ilfattoquotidiano.it/2015/07/29/calciomercato-napoli-definiti-gli-ingaggi-chiriches-e-hysaj-roma-salah-quasi-fatta-il-bologna-sogna-balotelli-le-trattative/1917314/" hostname="ilfattoquotidiano.it" description="Una telefonata di Mino Raiola, un’intervista al Corriere dello Sport del ds bolognese Pantaleo Corvino e il nome più caldo dell’estate diventa Mario Balotelli. Proprio lui, l’ex Inter e Milan reduce da una stagione tutt’altro che esaltante al Liverpool, dove vive da separato in casa. Potrebbe essere in Italia l’ennesimo tentativo di rinascita, ad appena …" categories="Calcio" tags="Calciomercato;Inter;Juventus;Lazio;Mario Balotelli;Milan;Roma;Silvio Berlusconi" fingerprint="ebe176601e7d6517">
  <main>
    <head rend="h1">Calciomercato Napoli, definiti gli ingaggi Chiriches e Hysaj. Roma-Salah quasi fatta. Il Bologna sogna Balotelli – LE TRATTATIVE</head>
    <graphic src="https://st.ilfattoquotidiano.it/wp-content/uploads/2015/07/chiriches675.jpg"/>
    <p>Una telefonata di <hi rend="#b">Mino Raiola</hi>, un’intervista al <hi rend="#i">Corriere dello Sport</hi> del ds bolognese <hi rend="#b">Pantaleo Corvino</hi> e il nome più caldo dell’estate diventa <hi rend="#b">Mario Balotelli</hi>. Proprio lui, l’ex <hi rend="#b">Inter</hi> e <hi rend="#b">Milan</hi> reduce da una stagione tutt’altro che esaltante al <hi rend="#b">Liverpool</hi>, dove vive da separato in casa. Potrebbe essere in <hi rend="#b">Italia</hi> l’ennesimo tentativo di rinascita, ad appena un anno dal trasferimento in <hi rend="#i">Premier League</hi>? La <hi rend="#b">Lazio</hi> si è vista offrire il giocatore direttamente dal suo procuratore: se i biancocelesti dovessero superare il preliminare di <hi rend="#i">Champions League</hi>, SuperMario prenderebbe in considerazione l’ipotesi di tentare l’avventura alla corte di <hi rend="#b">Pioli</hi>. Sempre che l’allenatore piazzi il suo ok e <hi rend="#b">Lotito</hi> decida di superare determinati standard economici dai quali non è si è mai schiodato. Nel frattempo, però, arrivano lusinghe anche da <hi rend="#b">Bologna</hi>. L’assist lo ha servito il direttore sportivo Corvino che a <hi rend="#i">Il Corriere dello Sport</hi> ha detto che Balotelli potrebbe essere un profilo adatto ai rossoblu a determinare condizioni economiche. Un sogno di mezza estate o poco più. Certo è che la piazza, dopo il ritorno in <hi rend="#b">serie A</hi>, vuole alzare l’asticella e non lottare per la salvezza.</p>
    <p><hi rend="#b">Roma-Salah, ci siamo Mohamed Salah</hi> arriverà nella capitale nel pomeriggio. Non firmerà alcun contratto, ma l’accordo con i giallorossi è ormai cosa fatta. Il </p>
    <p><hi rend="#b">Chelsea</hi>cercherà di sedare la rabbia della</p>
    <p><hi rend="#b">Fiorentina</hi>e la</p>
    <p><hi rend="#b">Roma</hi>si augura di avere ufficialmente a disposizione l’egiziano entro la metà di agosto. Ed è solo la prima mossa a un passo dalla chiusura formale per</p>
    <p><hi rend="#b">Sabatini</hi>. Il ds della Roma, prossimo a liberarsi di</p>
    <p><hi rend="#b">Doumbia</hi>, tenterà un nuovo rilancio per</p>
    <p><hi rend="#b">Dzeko</hi>, provando ad accorciare la distanza tra domanda e offerta con il</p>
    <p><hi rend="#b">City</hi>. A</p>
    <p><hi rend="#b">Manchester</hi>chiedono 30 milioni, dieci in più di quanto mette sul piatto</p>
    <p><hi rend="#b">Pallotta</hi>. In difesa, intanto, potrebbe salutare</p>
    <p><hi rend="#b">Torosidis</hi>: il terzino greco piace al Bologna.</p>
    <p><hi rend="#b">Milan al closing e tenta Romagnoli</hi><lb/> Dopo l’annuncio di inizio giugno, potrebbe essere ufficializzato ad ore l’ingresso di <hi rend="#b">Mr Bee</hi> nel Milan. Il broker thailandese è arrivato nelle scorse ore a Milano e dovrebbe incontrare <hi rend="#b">Silvio Berlusconi </hi>ad <hi rend="#b">Arcore</hi>, in serata o al massimo domani, per definire l’accordo che prevede il suo ingresso come socio di minoranza con il 48% delle azioni. Un primo step in vista del definitivo passaggio di mano che potrebbe concretizzarsi tra due stagioni. Intanto, la squadra prosegue la sua tournée in <hi rend="#b">Cina</hi> e aspetta nuove da <hi rend="#b">Adriano Galliani</hi> che al rientro dall’<hi rend="#b">Asia</hi> tenterà un nuovo assalto a <hi rend="#b">Romagnoli</hi>. La Roma non si schioda dalla richiesta iniziale (30 milioni) ma il Milan proverà a limare le pretese dei giallorossi per il difensore della nazionale <hi rend="#i">Under 21</hi>. Il <hi rend="#b">Barcellona</hi> ha, invece, bussato ai rossoneri per sondare il terreno attorno a una possibile cessione di <hi rend="#b">De Sciglio</hi>: <hi rend="#b">Luis Enrique</hi> vuole un terzino e, secondo il <hi rend="#i">Mundo Deportivo</hi>, l’azzurro rientra nella rosa dei possibili innesti.</p>
    <p><hi rend="#b">Fiorentina cerca difensori, Lazio-Milinkovic c’è l’intesa?</hi><lb/> Si muovono in difesa sia la viola che i biancocelesti, protagonisti dell’intrigo <hi rend="#b">Milinkovic</hi>–<hi rend="#b">Savic</hi>. Il giovane difensore serbo era ormai dato per fatto a <hi rend="#b">Firenze</hi>, ma è saltato tutto. E ora <hi rend="#b">Pradè</hi> si è tuffato su <hi rend="#b">Astori</hi>. L’ex Roma è in vantaggio su <hi rend="#b">Juan Jesus</hi>, considerato la prima alternativa a un eventuale mancato ingaggio del centrale. Mentre proprio la Lazio sembra pronta a ingaggiare Milinkovic-Savic: <hi rend="#b">Tare</hi> ha offerto <hi rend="#b">8 milioni</hi> in contanti, uno in meno di quanto chiede il <hi rend="#b">Genk</hi>. La trattativa sembra a un soffio dalla chiusura. Ci sarà da trattare sui tempi del pagamento (i biancocelesti vorrebbero spalmare il debito su più anni, i belgi chiedono tutto e subito o quasi).</p>
    <p><hi rend="#b">Juve adagio, Napoli-Higuain rinnovo</hi><lb/> La <hi rend="#b">Juventus</hi> si muove con calma alla ricerca del sostituto di <hi rend="#b">Vidal</hi>, dopo aver incassato il no dello <hi rend="#b">Schalke 04</hi> per <hi rend="#b">Draxler</hi>. È tornato di moda il nome di <hi rend="#b">Adrien Rabiot</hi>, 20enne del <hi rend="#b">Psg</hi> che la scorsa estate piaceva alla Roma. Ma <hi rend="#b">Marotta</hi> non ha fretta e cercherà prima di capire quanto spazio è rimasto per rilanciare l’offerta per il fantasista tedesco. In difesa, invece, è ancora forte l’interesse per <hi rend="#b">Alex Sandro</hi> che piace anche al Manchester City. Il <hi rend="#b">Napoli</hi>, definiti gli ingaggi di<hi rend="#b"> Chiriches</hi> e <hi rend="#b">Hysaj</hi>, sta tentando <hi rend="#b">Higuain</hi> con una proposta di rinnovo fino al 2019. Nel caso dicesse sì, l’argentino vedrebbe lievitare il suo ingaggio fino a <hi rend="#b">6 milioni</hi> all’anno e abbassarsi la clausola rescissoria per favorirne la cessione nel caso in cui il Napoli dovesse mancare la <hi rend="#i">Champions</hi> anche nella prossima stagione. Movimenti a <hi rend="#b">Palermo</hi> e <hi rend="#b">Carpi</hi>: per i rosanero si complica la pista che porta all’attaccante <hi rend="#b">Joel Campbell</hi> dell’<hi rend="#b">Arsenal</hi>, mentre gli emiliani hanno chiesto all’<hi rend="#b">Udinese</hi> il prestito di <hi rend="#b">Gabriel Silva</hi> dopo aver chiuso l’affare <hi rend="#b">Martinho</hi>. Attorno a <hi rend="#b">Defrel</hi> è asta tra <hi rend="#b">Genoa</hi>, <hi rend="#b">Torino</hi> e <hi rend="#b">Sassuolo</hi>. I rossoblu – che sperano di trattenere <hi rend="#b">Perotti</hi> – sono in vantaggio per l’ingaggio dell’attaccante del <hi rend="#b">Cesena</hi>.</p>
    <p>
      <ref target="http://www.ilfattoquotidiano.it/2015/07/29/calciomercato-juventus-mkhitaryan-e-nasri-sono-le-alternative-a-draxler/1916867/">– Juventus: Mkhitaryan e Nasri sono le alternative a Draxler (leggi)</ref>
    </p>
    <p>
      <ref target="http://www.ilfattoquotidiano.it/2015/07/29/calciomercato-il-futuro-di-balotelli-e-in-italia-bologna-lazio-samp-o-fiorentina/1916756/">– il futuro di Balotelli è in Italia: Bologna, Lazio, Samp o Fiorentina? (leggi)</ref>
    </p>
    <p>
      <ref target="http://www.ilfattoquotidiano.it/2015/07/29/calciomercato-milan-il-barcellona-in-pressing-su-de-sciglio/1916678/">– Milan: il Barcellona in pressing su De Sciglio (leggi)</ref>
    </p>
    <p>
      <ref target="http://www.ilfattoquotidiano.it/2015/07/29/calciomercato-inter-nagatomo-e-la-chiave-per-arrivare-a-melo/1916468/">– Inter, Nagatomo è la chiave per arrivare a Melo (leggi)</ref>
    </p>
    <p>
      <ref target="http://www.ilfattoquotidiano.it/2015/07/28/calciomercato-inter-visite-mediche-ok-per-stevan-jovetic/1915889/">– Inter: visite mediche ok per Stevan Jovetic (leggi)</ref>
    </p>
    <p>
      <ref target="http://www.ilfattoquotidiano.it/2015/07/28/calciomercato-roma-salah-atteso-a-fiumicino-ma-per-ufficialita-bisognera-aspettare/1915811/">– Roma: Salah atteso a Fiumicino. Ma per ufficialità bisognerà aspettare (leggi)</ref>
    </p>
    <p>
      <hi rend="#b">Jovetic: “Interisti, ci vediamo a San Siro”</hi>
    </p>
    <p/>
    <p>
      <hi rend="#b">TUTTE LE TRATTATIVE FINORA CONCLUSE</hi>
    </p>
    <p>[calciomercato]</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>