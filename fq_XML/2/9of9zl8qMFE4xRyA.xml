<doc sitename="Il Fatto Quotidiano" title="Legge elettorale, Toninelli (M5s): &quot;Una schifezza incostituzionale, ci sarà anche la lista Forza Dudù&quot; - Il Fatto Quotidiano" author="Gisella Ruccia" date="2017-09-27" url="http://www.ilfattoquotidiano.it/2017/09/27/legge-elettorale-toninelli-m5s-una-schifezza-incostituzionale-ci-sara-anche-la-lista-forza-dudu/3881474/" hostname="ilfattoquotidiano.it" description="“Rosatellum? È una schifezza incostituzionale che darà vita a coalizioni infinite. Ci saranno le liste degli esodati, le liste degli animalisti, Berlusconi non si alleerà solo con Salvini o con la Meloni, ma farà anche la lista Forza Silvio o la Lista Forza Dudù“. Sono le parole pronunciate ai microfoni di Ecg Regione (Radio Cusano …" categories="Politica" tags="Beppe Grillo;Forza Italia;Lega;Legge Elettorale;Luigi di Maio;Movimento 5 Stelle;PD;Renato Brunetta;Silvio Berlusconi" fingerprint="9faa1f4c09ee61e0">
  <main>
    <p>“<hi rend="#b">Rosatellum? È una schifezza incostituzionale che darà vita a coalizioni infinite.</hi> Ci saranno le liste degli esodati, le liste degli animalisti, <hi rend="#b">Berlusconi non si alleerà solo con Salvini o con la Meloni, ma farà anche la lista Forza Silvio o la Lista Forza Dudù</hi>“. Sono le parole pronunciate ai microfoni di <hi rend="#b">Ecg Regione</hi> (Radio Cusano Campus) dal deputato del <hi rend="#b">M5s, Danilo Toninelli</hi>, a proposito della nuova legge elettorale. “Con il Rosatellum è sufficiente prendere una manciata di voti per portare a casa seggi” – continua – “E qual è l’unica forza politica che non si coalizza e che soprattutto non fa liste civetta? Noi. <hi rend="#b">Brunetta ci ha invitato ad allearci con la Lega? Gli consiglio di fare una pausa dalla politica</hi>. Quando uno come lui, che fa politica da quando è nato, prenderà una pausa e farà una passeggiata al mercato o nelle vie popolari, senza scorta e senza auto blu, forse si accorgerà che fuori dai palazzi il mondo gira diversamente. <hi rend="#b">Noi con la Lega non c’entriamo una mazza</hi>“. Toninelli poi si sofferma sulla kermesse riminese di <hi rend="#b">Italia 5 Stelle</hi>: “Il M5S è una famiglia che ha più di 2000 portavoce a tutti i livelli istituzionali, decine di migliaia di attivisti e milioni di persone che ci credono. <hi rend="#b">Il Movimento è unito.</hi> Nel nostro contesto il punto di riferimento, il faro di tutto, è il programma. La stampa deve iniziare a rispettare il M5S perché rappresentiamo la prima forza politica, con milioni di persone che hanno affidato a noi le proprie speranze. Mi sono stancato di leggere quei titoli che raccontano di costanti divisioni nel Movimento. Le idee, gli ideali, i programmi, non si dividono. Non si può parlare di scissione nel M5S”. E su <hi rend="#b">Di Maio</hi> aggiunge: “È<hi rend="#b"> il capitano di una squadra di ministri</hi> con cui noi ci presentiamo ai cittadini. Per la prima volta una forza politica si presenta con un programma costruito dal basso, votato da tutti quelli che credono nel Movimento e concretizzabile. <hi rend="#b">Le altre forze politiche del programma se ne sono sempre fottute.</hi> Di Maio è il responsabile dell’attuazione del programma, colui che indicherà la linea politica del M5S. <hi rend="#b">Beppe Grillo rimane il garante</hi> dei principi e delle fondamenta di tutto quello che siamo”</p>
    <p>Gentile lettore, la pubblicazione dei commenti è sospesa dalle 20 alle 9, i commenti per ogni articolo saranno chiusi dopo 72 ore, il massimo di caratteri consentito per ogni messaggio è di 1.500 e ogni utente può postare al massimo <hi rend="#b">150 commenti alla settimana</hi>. Abbiamo deciso di impostare questi limiti per migliorare la qualità del dibattito. È necessario attenersi <ref target="http://www.ilfattoquotidiano.it/termini-e-condizioni-dutilizzo/"> Termini e Condizioni di utilizzo del sito (in particolare punti 3 e 5)</ref>: evitare gli insulti, le accuse senza fondamento e mantenersi in tema con la discussione. I commenti saranno pubblicati dopo essere stati letti e approvati, ad eccezione di quelli pubblicati dagli utenti in white list (vedere il punto 3 della nostra policy). Infine non è consentito accedere al servizio tramite account multipli. Vi preghiamo di segnalare eventuali problemi tecnici al nostro </p>
    <p><ref target="mailto:tech+comments@ilfattoquotidiano.it">supporto tecnico</ref>La Redazione</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>