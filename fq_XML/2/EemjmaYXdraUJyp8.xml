<doc sitename="Il Fatto Quotidiano" title="Pensioni, scontro Berlusconi-Salvini. 'Uscita prima dei 67 anni? In alcuni casi'. 'Abolizione Fornero è nel programma' - Il Fatto Quotidiano" author="F Q" date="2018-01-27" url="https://www.ilfattoquotidiano.it/2018/01/27/pensioni-scontro-berlusconi-salvini-uscita-prima-dei-67-anni-solo-in-alcuni-casi-abolizione-fornero-e-nel-programma/4120464/" hostname="ilfattoquotidiano.it" description="Il futuro del sistema pensionistico fa litigare (ancora) gli alleati del centrodestra. Nel cui programma definitivo, pochi giorni fa, è entrato il “superamento” della legge Fornero. Sul significato di quella formula Silvio Berlusconi e Matteo Salvini sono però in totale disaccordo. In un’intervista al Sole 24 Ore, il leader di Forza Italia conferma il suo nuovo profilo …" categories="Numeri &amp; News" tags="Elsa Fornero;Matteo Salvini;Pensioni;Riforma Fornero;Silvio Berlusconi" fingerprint="aca716b37946cba5">
  <main><head rend="h1">Pensioni, scontro Berlusconi-Salvini. ‘Uscita prima dei 67 anni? In alcuni casi’. ‘Abolizione Fornero è nel programma’</head><graphic src="https://st.ilfattoquotidiano.it/wp-content/uploads/2018/01/07/salvini-berlusconi-675.jpg"/><p>Il futuro del <hi rend="#b">sistema pensionistico</hi> fa litigare (ancora) gli alleati del centrodestra. <ref target="https://www.ilfattoquotidiano.it/2018/01/18/pensioni-con-labolizione-della-fornero-assegni-inps-piu-bassi-fino-al-20-e-maggiori-spese-per-20-miliardi-lanno/4094011/">Nel cui programma definitivo, pochi giorni fa, è entrato il “superamento” della legge Fornero. </ref>Sul significato di quella formula</p><p><hi rend="#b">Silvio Berlusconi</hi>e</p><p><hi rend="#b">Matteo Salvini</hi>sono però in totale disaccordo. In un’intervista al</p><p><hi rend="#i">Sole 24 Ore</hi>, il leader di</p><p><hi rend="#b">Forza Italia</hi>conferma il suo nuovo profilo da europeista e moderato e, alla domanda se sarà possibile</p><p><hi rend="#b">anticipare</hi>l’accesso alla pensione rispetto agli attuali</p><p><hi rend="#b">67 anni</hi>frena: “Solo in alcuni casi, individuati con</p><p><hi rend="#b">equità</hi>, e per un periodo di tempo</p><p><hi rend="#b">limitato</hi>“. Il segretario della Lega non ci sta: “I patti si mantengono”, rivendica, il programma “lo abbiamo firmato tutti insieme” e dunque “la prima legge che il governo Salvini cancellerà è la legge Fornero, su questo</p><p><hi rend="#b">non c’è discussione</hi>aperta possibile”. Nuovo scontro, dunque, dopo il</p><p><ref target="https://www.ilfattoquotidiano.it/2018/01/23/elezioni-bruxelles-riabilita-berlusconi-europeista-salvini-attacca-il-3-non-esiste-no-a-larghe-intese-volute-da-ue/4109806/">botta e risposta sul rispetto del</ref>.</p><hi rend="#b">limite del 3%</hi>per il<hi rend="#b">rapporto deficit/pil</hi><p>Al quotidiano di Confindustria l’ex Cavaliere prospetta dunque eccezioni circoscritte rispetto ai requisiti ora in vigore. “Ciò non stravolgerebbe i <hi rend="#b">conti dell’Inps</hi> e non avrebbe naturalmente i gravi effetti sui <hi rend="#b">conti previdenziali</hi> che si determinerebbero se invece si abbassasse l’età di accesso alla pensione per sempre e per tutti”. “Si tratta di tutelare i lavoratori che sono stati discriminati dai<hi rend="#b"> criteri rozzi</hi> e frettolosi adottati dalla Legge Fornero”, precisa poi il leader di Forza Italia, “che hanno sconvolto improvvisamente le attese e i programmi di vita di tante persone e messo in grave difficoltà i lavoratori più anziani, che non sono più in condizioni di lavorare, e che invece sono lasciati a carico delle aziende oppure senza reddito”.</p><p>In una intervista all’<hi rend="#i">Ansa</hi> l’ex commissario alla spending review <hi rend="#b">Carlo Cottarelli</hi>, presidente dell’Osservatorio sui conti pubblici, ricorda che per eliminare la riforma delle pensioni firmata da Elsa Fornero “andrebbe trovato inizialmente qualche miliardo, che poi sale a 10-15 miliardi con punte di 1,5 punti di Pil. Nell’intero periodo in termini cumulati sono <hi rend="#b">20 punti percentuali di Pil</hi>. Per un paese già con <hi rend="#b">debito al 130%</hi> non è una cosa da niente”. Inoltre, aggiunge, “l’età della pensione resterebbe <hi rend="#b">agganciata</hi> all’aspettativa di vita, come <ref target="https://www.ilfattoquotidiano.it/2017/08/31/pensioni-italia-terza-al-mondo-per-eta-di-uscita-ma-con-alto-debito-e-pochi-occupati-fermare-laumento-costa-troppo/3790920/">previsto da una delle riforme di un governo Berlusconi”, la manovra estiva del 2009.</ref></p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>