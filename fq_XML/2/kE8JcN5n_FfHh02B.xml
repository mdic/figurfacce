<doc sitename="Il Fatto Quotidiano" title="Berlusconi alla Polanco in un video: &quot;Fico e Balotelli? Una che va con un negro mi fa schifo. Tu sei abbronzata, tesoro&quot; - Il Fatto Quotidiano" author="F Q" date="2016-10-11" url="http://www.ilfattoquotidiano.it/2016/10/11/berlusconi-alla-polanco-in-un-video-fico-e-balotelli-una-che-va-con-un-negro-mi-fa-schifo-tu-sei-abbronzata-tesoro/3090842/" hostname="ilfattoquotidiano.it" description="“Che poi, te lo dico, a me una che va con un negro mi fa schifo”. Parola di Silvio Berlusconi che assieme a Marysthelle Polanco parla della relazione tra Raffaella Fico e Mario Balotelli. Il dialogo tra i due emerge da un video di 27 minuti che è stato depositato agli avvocati dalla Procura di Milano …" categories="Giustizia" tags="Barack Obama;Caso Ruby;Marysthell Garcia Polanco;Silvio Berlusconi" fingerprint="6e81efbde02a1931">
  <main>
    <head rend="h1">Berlusconi alla Polanco in un video: “Fico e Balotelli? Una che va con un negro mi fa schifo. Tu sei abbronzata, tesoro”</head>
    <graphic src="https://st.ilfattoquotidiano.it/wp-content/uploads/2016/04/Berlusconi-675.jpg"/>
    <p>“Che poi, te lo dico, a me una che va con un negro mi fa schifo”. Parola di <hi rend="#b">Silvio Berlusconi</hi> che assieme a <hi rend="#b">Marysthelle Polanco</hi> parla della relazione tra <hi rend="#b">Raffaella Fico</hi> e<hi rend="#b"> Mario Balotelli</hi>. Il dialogo tra i due emerge da un video di 27 minuti che è stato depositato agli avvocati dalla Procura di Milano e proviene dalla rogatoria Svizzera condotta <ref target="http://www.ilfattoquotidiano.it/2016/03/23/ruby-ter-berlusconi-continua-a-pagare-la-minetti-stipendio-da-15mila-euro-al-mese-regali-anche-a-altre-olgettine/2574283/">nell’ambito dell’inchietsa Ruby ter</ref>, <ref target="http://www.giustiziami.it/gm/video-inedito-di-berlusconi-balotelli-negro-tu-polanco-solo-abbronzata/">Il sito Giustiziami, che ha potuto vederlo in esclusiva, ne racconta i particolari</ref>.</p>
    <p>Nel filmato, registrato di nascosto dalla Polanco, si vede l’ex Cavaliere seduto su un divano della sua villa di Arcore in compagnia dell’ex showgirl dominicana e di altre due ospiti venute a chiedere un lavoro. La conversazione è incentrata sulla Fico. “Ma quella sta con Balotelli che se la tromberà due tre volte e poi la molla”, è convinta la Polanco. “Che poi, te lo dico, a me una che va con un negro mi fa schifo”, ribatte Berlusconi suscitando la reazione dell’olgettina: “Papi, ma io sono negra!”. “No tesoro, lascia stare,<hi rend="#b"> tu sei abbronzata</hi>“, sorride l’ex premier rispolverando la “battuta” già usata con il presidente degli Stati Uniti <hi rend="#b">Barack Obama</hi>.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>