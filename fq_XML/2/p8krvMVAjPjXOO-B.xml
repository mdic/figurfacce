<doc sitename="Il Fatto Quotidiano" title="Berlusconi, il ritorno: dal &quot;bidet per scopatori africani&quot; all'apprezzamento per moglie e figlia di Trump. Ecco il Videoblob - Il Fatto Quotidiano" author="Gisella Ruccia" date="2017-10-15" url="http://www.ilfattoquotidiano.it/2017/10/15/berlusconi-il-ritorno-dal-bidet-per-scopatori-africani-allapprezzamento-per-moglie-e-figlia-di-trump-ecco-il-videoblob/3914379/" hostname="ilfattoquotidiano.it" description="Gag, barzellette, freddure, ode per gli animali “esseri senzienti”, battute pruriginose assortite. Silvio Berlusconi non smentisce il suo tradizionale repertorio nel lungo ‘one man show’ tenuto a Ischia per presentare i punti del programma di Forza Italia. Lo spauracchio principale del Cavaliere è il M5S, movimento “pericoloso, incapace e pauperista”, che, a suo dire, ha …" categories="Politica" tags="Animalisti;Donald Trump;Forza Italia;Giustizia;Intercettazioni;Ischia;Luigi di Maio;Magistrati;Movimento 5 Stelle;Muammar Gheddafi;Piercamillo Davigo;Silvio Berlusconi" fingerprint="7bed5c3ee80640a4">
  <main>
    <p>Gag, barzellette, freddure, ode per gli animali “esseri senzienti”, battute pruriginose assortite.<hi rend="#b"> Silvio Berlusconi</hi> non smentisce il suo tradizionale repertorio <ref target="http://www.ilfattoquotidiano.it/2017/10/14/berlusconi-torna-nel-segno-dellimpunita-galera-per-i-violenti-i-corrotti-fuori-su-cauzione-m5s-dietro-ce-davigo/3914219/">nel lungo ‘one man show’ tenuto a Ischia per presentare i punti del programma di Forza Italia.</ref> Lo spauracchio principale del Cavaliere è il </p>
    <p><hi rend="#b">M5S</hi>, movimento</p>
    <p><hi rend="#b">“pericoloso, incapace e pauperista”</hi>, che, a suo dire, ha un frontman chiamato</p>
    <p><hi rend="#b">Luigi Di Maio</hi>, con un deus ex machina che è nientepopodimeno che il magistrato</p>
    <p><hi rend="#b">Piercamillo Davigo</hi>: “So che ci sono stati tre incontri tra Grillo, Casaleggio e Davigo che ora smentisce.</p>
    <p><hi rend="#b">Guardate chi è Davigo: è un concentrato di odio, invidia e rabbia</hi>. I suoi collaboratori dicono che</p>
    <p><hi rend="#b">non l’hanno mai visto sorridere nemmeno una volta</hi>. Non so perché abbia dei brutti denti oppure perché non ne sia proprio capace”. Via libera quindi agli strali contro i giustizialisti pentastellati, occasione per annunciare la riforma della giustizia secondo Silvio: cambiamento assoluto delle intercettazioni, non appellabilità delle sentenze di assoluzione, pm con stessi diritti degli avvocati della difesa,</p>
    <p><hi rend="#b">carcere prima del processo solo a chi commette atti di violenza, per tutti gli altri varrà invece la cauzione</hi>, secondo il modello americano. “</p>
    <p><hi rend="#b">C’è qualcuno di voi che ancora si fida di dire al telefono alla propria mogliettina un complimento birichino?</hi>“, chiede Berlusconi al pubblico. Poi un tributo a</p>
    <p><hi rend="#b">Donald Trump</hi>: “Che pena vedere i candidati alle presidenziali che gli americani hanno messo in campo. C’è un’incredibile crisi di leadership a livello internazionale.</p>
    <p><hi rend="#b">Ora c’è questo signor Trump, di cui ammiro la moglie e la figlia</hi>“. Immancabile il ricordo di</p>
    <p><hi rend="#b">Gheddafi</hi>: “Sono andato nei centri di accoglienza e non ho visto bidet. Ho cercato di dire che erano necessari e ho pensato:</p>
    <p><hi rend="#b">‘Voglio insegnare a questi scopatori africani che anche i preliminari sono importanti’. Vedo che la signora Carfagna in prima fila si è scandalizzata</hi>, e questo va bene”. Infine, una battuta sul Paradiso: “Dio mi ha chiamato e mi ha detto: la tua idea di trasformare il Paradiso in società per azioni e quotarla, mi è piaciuta moltissimo. C’è solo una cosa che non capisco: perché dovrei fare il vicepresidente?”</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>