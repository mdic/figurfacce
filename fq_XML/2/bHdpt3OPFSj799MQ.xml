<doc sitename="Il Fatto Quotidiano" title="Elezioni, Berlusconi: &quot;Grillo ha ragione solo sui giornalisti. M5s è una setta. Basta pellicce e animali nei circhi&quot; - Il Fatto Quotidiano" author="F Q" date="2018-01-20" url="https://www.ilfattoquotidiano.it/2018/01/20/elezioni-berlusconi-grillo-ha-ragione-solo-sui-giornalisti-m5s-e-una-setta-basta-pellicce-e-animali-nei-circhi/4104567/" hostname="ilfattoquotidiano.it" description="Beppe Grillo? Ha detto solo “una sola cosa giusta, quando ha salutato i giornalisti così: Tornate a casa dove sono tutti sconcertati, perché devono avere uno come voi tra loro. È l’unica cosa di Grillo che ho letto e che è simpatica“. Silvio Berlusconi torna ad attaccare il Movimento 5 stelle e fa una sola …" categories="Elezioni Politiche 2018" tags="Beppe Grillo;Silvio Berlusconi" fingerprint="b5eefc5cb0a6440d">
  <main>
    <head rend="h1">Elezioni, Berlusconi: “Grillo ha ragione solo sui giornalisti. M5s è una setta. Basta pellicce e animali nei circhi”</head>
    <graphic src="https://st.ilfattoquotidiano.it/wp-content/uploads/2018/01/20/berlusconi.jpg"/>
    <p><hi rend="#b">Beppe Grillo</hi>? Ha detto solo “una sola cosa <hi rend="#b">giusta</hi>, quando ha salutato i <hi rend="#b">giornalisti</hi> così: Tornate a casa dove sono tutti sconcertati, perché devono avere uno come voi tra loro. È l’unica cosa di Grillo che ho letto e che è <hi rend="#b">simpatica</hi>“. <hi rend="#b">Silvio Berlusconi</hi> torna ad attaccare il <hi rend="#b">Movimento 5 stelle</hi> e fa una sola ironica concessione a Grillo. Per il resto il leader di <hi rend="#b">Forza Italia</hi> sfiora l’insulto quando parla dei pentastellati, intervenendo all’assemblea del <hi rend="#b">Movimento</hi><hi rend="#b">Animalista</hi>. Una platea alla quale ha regalato un paio di promesse irrinunciabili: “Stop agli <hi rend="#b">allevamenti</hi> di animali da <hi rend="#b">pelliccia</hi>” e intervenire nei circhi “dove gli animali vivono <hi rend="#b">inscatolati</hi>“. Il leader di Forza Italia ha promesso anche, in caso di vittoria del centrodestra, l’istituzione di un <hi rend="#b">codice</hi> dei <hi rend="#b">diritti</hi> degli <hi rend="#b">animali</hi> “con cui regoleremo l’affido in caso di separazione o a causa della morte dei proprietari”.</p>
    <p>Poi ha messo nel mirino il Movimento 5 stelle. “Non è un movimento <hi rend="#b">democratico</hi> ma una <hi rend="#b">setta</hi> guidata da un vecchio comico. Sono dei <hi rend="#b">mantenuti</hi> della politica, ricordano le vignette di <hi rend="#b">Guareschi: </hi>contrordine compagni. Conoscendoli da vicino ho conosciuto il loro <hi rend="#b">pauperismo</hi>: dicono quello che <hi rend="#b">mio</hi> è mio ma quello che è <hi rend="#b">tuo</hi> deve diventare di tutti così è anche un po’ mio. Sono pervasi dall<hi rend="#b">’invidia</hi> per chi ha raggiunto un certo <hi rend="#b">benessere</hi> e fa l’imprenditore”, sono le parole usate da Berlusconi. Secondo il quale, tra i punti del programma del <hi rend="#b">M5s</hi>, c’è anche quello di “introdurre le <hi rend="#b">imposte</hi> sulla casa che ci sono in <hi rend="#b">Francia</hi> che sono le più alte al mondo e l’imposta che io considero la più odiosa, come in Francia, il 35% di tassa di <hi rend="#b">successione</hi>“. </p>
    <p>Poi l’ex premier pregiudicato è tornato a parlare di <hi rend="#b">immigrazione</hi> fornendo dati privi di fonte. Per Berlusconi, infatti, “scappa dalla guerra solo il <hi rend="#b">5%</hi> dei <hi rend="#b">migranti</hi> arrivati in questi anni in <hi rend="#b">Italia</hi>. Tutti gli altri a poco a poco, con mezzi <hi rend="#b">civili</hi> e militari, dobbiamo riportarli a casa loro, perché non possiamo mantenere loro, il loro lavoro e il loro benessere”. L’ex premier è tornato a paragonare il <hi rend="#b">numero</hi> dei <hi rend="#b">migranti</hi> al numero dei crimini, sostenendo che la prima soluzione è “fermare le <hi rend="#b">partenze</hi> come avevamo fatto” nel 2011. Per la verità il <hi rend="#b">2011</hi> è probabilmente l’anno più <hi rend="#b">caotico</hi> nella gestione degli sbarchi. È lo stesso periodo in cui il governo all’epoca guidato proprio da <hi rend="#b">Berlusconi</hi>, vada la costruzione di grossi <hi rend="#b">centri d’accoglienza</hi>. Come quello di Mineo finito poi al centro di diverse indagini della magistratura.</p>
    <p><hi rend="#b">Fontana: “Lega indivisibile” –</hi> Intanto sul fronte Lega, l’aspirante governatore della <hi rend="#b">Lombardia</hi>, <hi rend="#b">Attilio</hi><hi rend="#b">Fontana </hi>prova a predicare unità dopo la scelta di <hi rend="#b">Matteo Salvini</hi> di candidare <hi rend="#b">Giulia Bongiorno</hi>. <ref target="https://www.ilfattoquotidiano.it/2018/01/19/lega-maroni-allattacco-di-salvini-e-bongiorno-io-e-bossi-quelli-come-andreotti-li-abbiamo-combattuti/4103117/">Una decisione che ha riacceso la polemica tra il leader del Carroccio e Roberto Maroni</ref>. “</p>
    <p><hi rend="#b">Giulia Bongiorno</hi>è una persona sicuramente molto capace, è una mia collega – dice Fontana – Sono piccoli dettagli che non incidono sulla sostanza di una Lega forte e coesa – ha detto – sono magari visioni diverse, ma la Lega non si dividerà ma</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>