<doc sitename="Il Fatto Quotidiano" title="Elezioni, Berlusconi: &quot;Abbiamo trovato 270 miliardi di coperture. Otto miliardi andranno a pensioni mamme&quot; - Il Fatto Quotidiano" author="F Q" date="2018-02-15" url="https://www.ilfattoquotidiano.it/2018/02/15/elezioni-berlusconi-abbiamo-trovato-270-miliardi-di-coperture-otto-miliardi-andranno-a-pensioni-mamme/4162814/" hostname="ilfattoquotidiano.it" description="Pensioni per tutti, abolizione della Fornero e flat tax? Nessun problema, le coperture ci sono. Addirittura “270 miliardi”. Parola di Silvio Berlusconi. Che negli studi di La7, durante la trasmissione Tagadà, ha promesso di aumentare la pensione “anche alle mamme, che sono le persone che hanno lavorato di più, hanno diritto a una vecchiaia dignitosa”. Di fronte …" categories="Elezioni Politiche 2018" tags="Bonus 80 euro;Forza Italia;La7;Pensioni;Silvio Berlusconi" fingerprint="ada5b62f643cd131">
  <main>
    <p>Pensioni per tutti, abolizione della <hi rend="#b">Fornero</hi> e<hi rend="#b"> flat tax</hi>? Nessun problema, le coperture ci sono. Addirittura “270 miliardi”. Parola di <hi rend="#b">Silvio Berlusconi. </hi>Che negli studi di <ref target="http://www.la7.it/tagada"> La7, durante la trasmissione Tagadà,</ref> ha promesso di aumentare la pensione “anche alle </p>
    <p><hi rend="#b">mamme</hi>, che sono le persone che hanno lavorato di più, hanno diritto a una vecchiaia dignitosa”. Di fronte alle domande della conduttrice, Tiziana Panella, che dopo gli annunci chiede conto delle</p>
    <p><hi rend="#b">coperture</hi>, l’ex premier assicura di aver studiato i numeri con un gruppo di economisti. “Abbiamo sentito una ventina di economisti e Brunetta ha fatto la verifica con la banca dati dell’Inps. Abbiamo trovato al possibilità di trovare a</p>
    <p><hi rend="#b">270 miliardi</hi>di coperture. 175 miliardi derivano da tutti quei</p>
    <p><hi rend="#b">bonus</hi>, quegli</p>
    <p><hi rend="#b">sconti</hi>, quelle</p>
    <p><hi rend="#b">detrazioni</hi>e</p>
    <p><hi rend="#b">deduzioni</hi>che lo Stato ha introdotto nella vicenda fiscale. Ecco, noi intendiamo razionalizzarli, anche se con equilibrio e buon senso”.</p>
    <p>Secondo le stime del Gruppo di lavoro per l’erosione fiscale le cosiddette <hi rend="#b">tax expenditure</hi>, cioè l’insieme delle detrazioni e deduzioni, sottraggono alle casse dell’erario 250 miliardi l’anno. Ma un recente rapporto dell’<hi rend="#b">Ufficio parlamentare di bilancio</hi> riduce la stima a circa 54 miliardi. E lo stesso Upb ha ricordato nei giorni scorsi che <ref target="https://www.ilfattoquotidiano.it/2018/02/15/iva-e-spesa-pubblica-i-vincoli-alle-promesse-dei-partiti/4161377/">gran parte di quelle voci non si possono toccare perché eliminarle avrebbe eccessivi effetti redistributivi</ref>. Si pensi agli sgravi sul lavoro dipendente o per i familiari a carico. Quanto alla spending review, l’ex commissario<ref target="https://www.ilfattoquotidiano.it/2018/02/13/elezioni-gaffe-di-berlusconi-davanti-alla-platea-di-confcommercio-ho-portato-le-pensioni-a-mille-lire/4157432/"> Carlo Cottarelli – di recente chiamato in causa dall’ex Cavaliere come possibile futuro ministro, salvo smentire di aver dato la propria disponibilità</ref> – ha dichiarato che le spese eliminabili ammontano oggi a non oltre</p>
    <p><hi rend="#b">20 miliardi</hi>.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>