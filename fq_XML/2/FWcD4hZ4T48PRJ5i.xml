<doc sitename="Il Fatto Quotidiano" title="Elezioni, Razzi: “Fi non mi ricandida? Colpa degli invidiosi, non di Berlusconi. Se presentano i traditori è uno schifo” - Il Fatto Quotidiano" author="Gisella Ruccia" date="2018-01-24" url="https://www.ilfattoquotidiano.it/2018/01/24/elezioni-razzi-fi-non-mi-ricandida-colpa-degli-invidiosi-non-di-berlusconi-se-presentano-i-traditori-e-uno-schifo/4112865/" hostname="ilfattoquotidiano.it" description="Amaro sfogo del senatore Antonio Razzi a La Zanzara (Radio24) sulla probabile mancata candidatura nelle fila di Forza Italia. “Io non so ancora niente” – esordisce Razzi – “me lo stanno dicendo i giornalisti. Sono distrutto per una influenza, mi fa male il petto. Ho fatto il vaccino e non è servito a un cazzo …" categories="Elezioni Politiche 2018" tags="Antonio Razzi;Forza Italia;Niccolò Ghedini;Silvio Berlusconi" fingerprint="e3f91128f3a66305">
  <main>
    <p>Amaro sfogo del senatore <hi rend="#b">Antonio Razzi </hi>a <hi rend="#b">La Zanzara</hi> (Radio24) sulla probabile mancata candidatura nelle fila di <hi rend="#b">Forza Italia</hi>. “Io non so ancora niente” – esordisce Razzi – “me lo stanno dicendo i giornalisti. Sono distrutto per una influenza, mi fa male il petto. Ho fatto il<hi rend="#b"> vaccino</hi> e non è servito a un cazzo di niente”. Poi entra nel merito della vicenda: “Io inadatto a una candidatura? Di inadatti ce ne sono centinaia e non fanno un cazzo dalla mattina alla sera. Io invece sto sempre lì di continuo a lavorare, perché vengo dal mondo del lavoro. Se candidano <hi rend="#b">gente che ha tradito Berlusconi </hi>e che è andata via dall’Aula quando c’era da votare sulla sua decadenza, allora è la fine del Parlamento. Se succede, me ne vado e non lo voglio più vedere, perché vuol dire che fanno schifo veramente. E non mi riferisco a <hi rend="#b">Berlusconi</hi>, lui non c’entra niente”. “E chi decide allora?”, chiedono i conduttori,<hi rend="#b"> Giuseppe Cruciani e David Parenzo</hi>. “Io penso che lì ci sia<hi rend="#b"> gente invidiosa</hi>” – risponde Razzi – “perché forse ho troppa popolarità e questo le dà fastidio. Berlusconi non avrebbe mai escluso la mia candidatura.”. “E’ lui che decide, vuole rinnovare la classe dirigente”, incalza Parenzo. E il senatore non ci sta: “E allora <hi rend="#b">Lupi e la De Girolamo</hi> che sono andati con <hi rend="#b">Alfano</hi>? Mo’ questi ritornano e vengono qua. Scusate, io non ce l’ho con loro, ma questo non è normale. Il cittadino così non capisce niente. Il marito della De Girolamo è pure presidente della Commissione Bilancio ed è del <hi rend="#b">Pd</hi> (<hi rend="#b">Francesco Boccia</hi>, ndr). Ma insomma… secondo voi, tra moglie e marito non si raccontano le cose? Comunque, io non pretendo niente, non me ne può fregare più di tanto”. Poi aggiunge: “Per correttezza e gentilezza, come minimo, potevano anche farmi una chiamata. Io sono sempre stato gentile con loro. Potevano dirmi: ‘Antò, vogliamo candidare un po’ di giovani e abbiamo eliminato quelli vecchi’. Però se eliminano me e ci sta tutta la gente che ha tradito Berlusconi, amico caro, questo non va bene”. Razzi rivela di aver parlato qualche tempo fa con il senatore di Forza Italia, <hi rend="#b">Niccolò Ghedini</hi>: “Siccome era mia compagno di banco in Aula, gli ho detto: ‘Niccolò, ricordati che ci sono pure io che mi voglio ricandidare’. E lui mi ha risposto: ‘Se non candidano te, non candidano nessuno’”. “Quindi, ti ha detto una cazzata”, commenta Cruciani. E il senatore risponde citando <hi rend="#b">Pappagone</hi>, il celebre personaggio interpretato da <hi rend="#b">Peppino De Filippo</hi>: “E allora vuol dire che qui o siamo vincoli o siamo sparpagliati (o siamo uniti o siamo divisi, ndr). Vogliono gente preparata? Guardate che anche se non sei preparato, facendo il deputato, daje oggi e daje domani t’impari pure a zoppicare. Chi va con lo zoppo impara a zoppicare. Quando nel 2006 sono entrato in Parlamento, non ci capivo niente. Poi ho imparato”</p>
    <p>Gentile lettore, la pubblicazione dei commenti è sospesa dalle 20 alle 9, i commenti per ogni articolo saranno chiusi dopo 72 ore, il massimo di caratteri consentito per ogni messaggio è di 1.500 e ogni utente può postare al massimo <hi rend="#b">150 commenti alla settimana</hi>. Abbiamo deciso di impostare questi limiti per migliorare la qualità del dibattito. È necessario attenersi <ref target="http://www.ilfattoquotidiano.it/termini-e-condizioni-dutilizzo/"> Termini e Condizioni di utilizzo del sito (in particolare punti 3 e 5)</ref>: evitare gli insulti, le accuse senza fondamento e mantenersi in tema con la discussione. I commenti saranno pubblicati dopo essere stati letti e approvati, ad eccezione di quelli pubblicati dagli utenti in white list (vedere il punto 3 della nostra policy). Infine non è consentito accedere al servizio tramite account multipli. Vi preghiamo di segnalare eventuali problemi tecnici al nostro </p>
    <p><ref target="mailto:tech+comments@ilfattoquotidiano.it">supporto tecnico</ref>La Redazione</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>