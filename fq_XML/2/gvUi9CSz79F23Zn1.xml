<doc sitename="Il Fatto Quotidiano" title="Elezioni, non c'è la maggioranza? I Responsabili li porta il Pd I candidati ex di Berlusconi pronti a un governo (qualsiasi) - Il Fatto Quotidiano" author="Diego Pretini" date="2018-02-09" url="https://www.ilfattoquotidiano.it/2018/02/09/elezioni-non-ce-la-maggioranza-i-responsabili-li-porta-il-pd-i-candidati-ex-di-berlusconi-pronti-a-un-governo-qualsiasi/4144246/" hostname="ilfattoquotidiano.it" description="Coi baffi posticci come in un romanzo di Agatha Christie. Col volto travisato come in Point Break. Ciellini per scuola e curriculum, berlusconiani accaniti, ex compari di Cuffaro, ex sodali di Raffaele Lombardo, ex collaboratori di Saverio Romano, ex campioni di preferenze per il Pdl, e poi democristiani devotissimi, socialisti col garofano, avvocati di Berlusconi ex soci di Ghedini. …" categories="Elezioni Politiche 2018" tags="Centrosinistra;Comunione e Liberazione;Matteo Renzi;PD;Sicilia;Silvio Berlusconi" fingerprint="2bf2b37479af832d">
  <main><head rend="h1">Elezioni, non c’è la maggioranza? I Responsabili li porta il Pd I candidati ex di Berlusconi pronti a un governo (qualsiasi)</head><graphic src="https://st.ilfattoquotidiano.it/wp-content/uploads/2018/02/08/bandiere-675.jpg"/><p>Coi baffi posticci come in un romanzo di <hi rend="#b">Agatha Christie</hi>. Col volto travisato come in <hi rend="#i">Point Break</hi>.<hi rend="#b"> Ciellini</hi> per scuola e curriculum, <hi rend="#b">berlusconiani</hi> accaniti, ex compari di <hi rend="#b">Cuffaro</hi>, ex sodali di <hi rend="#b">Raffaele</hi><hi rend="#b">Lombardo</hi>, ex collaboratori di <hi rend="#b">Saverio</hi><hi rend="#b">Romano</hi>, ex <hi rend="#b">campioni di preferenze</hi> per il Pdl, e poi <hi rend="#b">democristiani</hi> devotissimi, <hi rend="#b">socialisti</hi> col garofano, <hi rend="#b">avvocati</hi> di <hi rend="#b">Berlusconi</hi> ex soci di <hi rend="#b">Ghedini</hi>. Hanno indossato le <hi rend="#b">nuove maschere</hi> e <hi rend="#b">ricominciano a respirare</hi>. Il <hi rend="#b">Partito Democratico</hi> li ha fatti accomodare, <hi rend="#i">fate come foste a casa vostra</hi>. Col rischio di diventare un taxi, di portarsi dentro un virus trojan. <hi rend="#i">Ilfattoquotidiano.it</hi> ne ha contati almeno <hi rend="#b">20</hi>: ex duri e puri berlusconiani, casiniani, alfaniani. A loro se ne possono aggiungere altri 7-8 che, pur avendo abbandonato il centrodestra da un po’ o magari avere da tempo garantito lealtà ai governi delle <hi rend="#b">intese medio-larghe</hi>, in quell’area sono nati all’alba del <hi rend="#b">berlusconismo</hi> e sotto quella stella sono cresciuti in Parlamento. Hanno il <hi rend="#i">pedigree</hi> dei <hi rend="#b">Responsabili</hi>, il partito che non manca mai lo sbarramento. Al primo occhiolino, al primo richiamo dalla casa madre, al primo posto in un cda, non si farebbe fatica a vedere garantito <hi rend="#b">il pacchetto di voti</hi> (20-25) che, secondo i sondaggi, mancano al centrodestra per formare una <hi rend="#b">maggioranza</hi>. D’altra parte – per strategia o per conseguenza – si riconosce di nuovo in filigrana l’operazione fortino di Renzi: portare in Parlamento chi di certo limiterà i mugugni, le resistenze, anche in caso di “momenti di responsabilità istituzionale”. Chi c’è di più facile da convincere di un ex berlusconiano nel caso di un patto con Berlusconi?</p><p>Di molti di loro <hi rend="#i">ilfatto.it</hi> ha già parlato. Dal collegio di <hi rend="#b">Rozzano</hi>, vicino a <hi rend="#b">Milano</hi>, fino a <hi rend="#b">Trapani</hi>: alcuni devono sudarsela nei collegi uninominali, altri – comodi come su un sofà – in cima ai listini proporzionali, altri ancora un po’ più <hi rend="#i">impanicati</hi> perché sono nei listini, sì, ma in fondo.</p><p><ref target="https://www.ilfattoquotidiano.it/premium/articoli/cuperlo-paracaduto-a-sassuolo-si-ritira/">A partire dai candidati di Civica Popolare, il partitino guidato da Beatrice Lorenzin</ref>. A parte la ministra della Salute (un tempo leader dei giovani forzisti), </p><p><ref target="https://www.ilfattoquotidiano.it/2018/01/30/elezioni-il-pd-e-il-prezzo-della-coalizione-alfaniani-in-collegi-rossi-salvagente-e-contentini-agli-ex-di-monti-sel-m5s/4124039/">ci sono</ref>ma anche i ciellini</p><hi rend="#b">Sergio Pizzolante</hi>(per tre volte legislature parlamentare del Pdl),<p><hi rend="#b">Gabriele</hi></p><p><hi rend="#b">Toccafondi</hi>,</p><p><hi rend="#b">Angelo Capelli</hi>e</p><p><ref target="https://www.ilfattoquotidiano.it/2018/01/28/pd-due-ex-pdl-nelle-liste-dem-viceconte-basilicata-e-alli-lombardia/4121794/">. C’è anche</ref></p><hi rend="#b">Paolo Alli</hi>(quest’ultimo per anni braccio destro dell’ex governatore<hi rend="#b">Roberto</hi><hi rend="#b">Formigoni</hi>)<p><hi rend="#b">Domenico D’Ascola</hi>detto</p><p><hi rend="#b">Nico</hi>, ex avvocato dell’ex presidente della Calabria</p><p><hi rend="#b">Giuseppe Scopelliti</hi>e dell’ex ministro</p><p><hi rend="#b">Claudio Scajola</hi>, ma anche di</p><p><hi rend="#b">Giampaolo Tarantini</hi>. D’Ascola è stato anche socio di studio di</p><p><hi rend="#b">Niccolò Ghedini</hi>, oltre ad essere stato sempre su posizioni vicine a quelle di</p><p><hi rend="#b">Jole Santelli</hi>, già sottosegretaria alla Gustizia nel</p><p><hi rend="#b">governo Berlusconi</hi>. Su</p><p><hi rend="#b">Guido Viceconte</hi>, invece, i dubbi sono proprio pochi: fu eletto europarlamentare di</p><p><hi rend="#b">Forza Italia</hi>per la prima volta nel 1994. Da allora ha fatto il sottosegretario in</p><p><hi rend="#b">due governi Berlusconi</hi>, prima dal 2001 al 2006 (ai Trasporti) e poi dal 2009 al 2011 (prima all’Istruzione poi all’Interno, è eclettico).</p><p><hi rend="#b">Gioacchino Alfano</hi> è solo omonimo, ma come il suo ex leader autorottamato è stato a lungo simbolo delle nuove leve berlusconiane. <hi rend="#b">Eletto 5 volte</hi> sotto i simboli del centrodestra: due volte dal sindaco del suo paese, <hi rend="#b">Sant’Antonio</hi><hi rend="#b">Abate</hi>, e altre tre da parlamentare (2001, 2006, 2008). <hi rend="#b">Federica Chiavaroli</hi> è stata una delle parlamentari più fedeli di Alternativa Popolare nei quattro anni di <hi rend="#b">governi</hi> di <hi rend="#b">Renzi</hi> e <hi rend="#b">Gentiloni</hi>. Ma prima di entrare in Parlamento fu anche consigliera regionale in <hi rend="#b">Abruzzo</hi> per il <hi rend="#b">Pdl</hi> e per lo stesso partito anche coordinatrice a <hi rend="#b">Pescara</hi>. Abituato alla spola è, invece, <hi rend="#b">Giuseppe</hi><hi rend="#b">De</hi><hi rend="#b">Mita</hi>, nipote di <hi rend="#b">Ciriaco</hi>, che partì dalla <hi rend="#b">Democrazia</hi><hi rend="#b">Cristiana</hi>, poi finì nel <hi rend="#b">Partito Popolare</hi>, infine nella <hi rend="#b">Margherita </hi>e poi nel Pd. Ma si stufa presto e riparte dall’<hi rend="#b">Udc</hi>, con la quale tenta l’elezione una prima volta (fallendo) e poi una seconda insieme a <hi rend="#b">Scelta Civica</hi> (riuscendoci). Dopo vari zigzag che risparmiamo ai lettori, si è convinto di tornare a sinistra, subito dopo aver fondato un nuovo movimento, <hi rend="#b">L’Italia è popolare</hi>, insieme allo zio. Da un ex Dc a un ex Psi, ché la Prima Repubblica non finisce mai: <hi rend="#b">Giacomo Mancini junior</hi> si chiama così perché è nipote di Giacomo senior (già ministro, segretario del Psi e sindaco di Cosenza). Ma poiché l’eredità politica non è necessariamente legata al sangue, si può ricordare solo che Giacomo junior potrebbe finire eletto in Parlamento col centrosinistra, ma se gli va male può comunque entrare in consiglio regionale in <hi rend="#b">Calabria</hi> perché è il primo dei non eletti nelle liste del centrodestra delle elezioni del 2014.</p><p>E’ il prezzo pagato dal Pd pur di avere una coalizione, anche se un po’ male in arnese. <ref target="https://www.ilfattoquotidiano.it/2018/01/29/elezioni-il-pd-in-sicilia-candida-gli-ex-di-lombardo-e-cuffaro-e-poi-la-figlia-di-cardinale-e-del-sindaco-di-forza-italia/4123564/">Ma gli ex berlusconiani si nascondono fin dentro il midollo del Pd. Il record è, come per abitudine, in Sicilia.</ref> Sono candidati democratici </p><p><hi rend="#b">Paolo Ruggirello</hi>(per anni luogotenente dell’ex governatore</p><p><hi rend="#b">Raffaele</hi></p><p><hi rend="#b">Lombardo</hi>, leader del</p><p><hi rend="#b">Movimento per le Autonomie</hi>),</p><p><hi rend="#b">Nicola D’Agostino</hi>(che dell’Mpa è stato capogruppo all’Ars),</p><p><hi rend="#b">Valeria Sudano</hi>(ex deputata regionale del</p><p><hi rend="#b">Cantiere Popolare</hi>guidato dall’ex ministro</p><p><hi rend="#b">Saverio Romano</hi>),</p><p><hi rend="#b">Salvo Lo Giudice</hi>(già eletto con la lista di</p><p><hi rend="#b">Nello Musumeci</hi>),</p><p><hi rend="#b">Giuseppe Sodano</hi>(figlio dell’ex sindaco di Agrigento e senatore di centrodestra e cresciuto nell’area di Fini),</p><p><hi rend="#b">Leopoldo Pianpiano</hi>(per anni consigliere comunale col Pdl e prima ancora con An),</p><p><hi rend="#b">Luca Sammartino</hi>(mister preferenze alle Regionali ex dell’Udc). Candidato in</p><p><hi rend="#b">Lombardia</hi>è il formigoniano</p><p><hi rend="#b">Maurizio Bernardo</hi>, già democristiano e berlusconiano dal 1994 con un lungo cursus honorum: a luglio Cupido lo ha fatto incontrare col Pd e lui si è trasferito armi e bagagli. In</p><p><hi rend="#b">Campania</hi>, un altro posto dove i confini a volte si fanno poco definiti, c’è</p><p><hi rend="#b">Franco Manniello</hi>, presidente della Juve Stabia e gran collettore di voti – con l’</p><p><hi rend="#b">Udc</hi>– alle</p><p><hi rend="#b">Regionali 2010</hi>in sostegno di</p><p><hi rend="#b">Stefano Caldoro</hi>. Percorso analogo ha fatto</p><p><hi rend="#b">Francesco</hi></p><p><hi rend="#b">Spina</hi>, candidato nella sua</p><p><hi rend="#b">Puglia</hi>, svolazzante dal</p><p><hi rend="#b">Ccd</hi>a</p><p><hi rend="#b">Forza Italia</hi>fino all’</p><p><hi rend="#b">Udc</hi>e poi entrato in area Emiliano.</p><p>A tutti questi vanno aggiunti gli <hi rend="#b">insospettabili</hi> e i <hi rend="#b">lealisti</hi>. Per esempio ci sono i candidati del M5s che molti anni fa erano con <hi rend="#b">Forza</hi><hi rend="#b">Italia</hi>, <hi rend="#b">Pdl</hi> o ancora <hi rend="#b">Lombardo</hi>. Ma anche gli altri “moderati” sempre pronti alla “responsabilità”. <hi rend="#b">Pierferdinando Casini</hi> non ha bisogno di presentazioni, l’ex radicale <hi rend="#b">Benedetto Della Vedova</hi> ha già sostenuto un governo Berlusconi, <hi rend="#b">Valentina Castaldini</hi> è stata portavoce del Nuovo Centrodestra e la consigliera del ministro Enrico Costa (tornato al centrodestra con <hi rend="#b">Noi con l’Italia</hi>. <hi rend="#b">Cosimo Ferri</hi>, figlio dell’ex leader del <hi rend="#b">Psdi Enrico</hi>, fratello del vicecoordinatore di Forza Italia in Toscana <hi rend="#b">Jacopo</hi> (che ha rinunciato alla candidatura proprio per evitare lo scontro diretto) e entrato nel <hi rend="#b">governo Letta</hi> da indipendente ma <hi rend="#b">in quota centrodestra</hi>, quando era segretario di <hi rend="#b">Magistratura</hi><hi rend="#b">Indipendente</hi>, la corrente conservatrice dell’<hi rend="#b">Anm</hi>. Di sicuro è finito il tempo delle toghe rosse.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>