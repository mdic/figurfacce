<doc sitename="Il Fatto Quotidiano" title="Lazio, caos centrodestra: Meloni candida Rampelli, Pirozzi non si ritira. Forza Italia tagliata fuori come in Lombardia - Il Fatto Quotidiano" author="F Q" date="2018-01-11" url="https://www.ilfattoquotidiano.it/2018/01/11/lazio-caos-centrodestra-meloni-candida-rampelli-pirozzi-non-si-ritira-forza-italia-tagliata-fuori-come-in-lombardia/4087472/" hostname="ilfattoquotidiano.it" description="Giorgia Meloni vorrebbe Fabio Rampelli e ricorda il peso di Fratelli d’Italia nel Lazio. Silvio Berlusconi spinge per Maurizio Gasparri e lascia intendere che il discorso è ancora aperto. Il sindaco di Amatrice, Sergio Pirozzi, è già candidato e rifiuta “ticket” con chiunque altro. Se in Lombardia il centrodestra ha dovuto virare sul leghista Attilio …" categories="Politica" tags="Amatrice;Friuli Venezia Giulia;Giorgia Meloni;Massimiliano Fedriga;Regione Lazio;Regione Lombardia;Sergio Pirozzi;Silvio Berlusconi" fingerprint="ff21354394f9314">
  <main><head rend="h1">Lazio, caos centrodestra: Meloni candida Rampelli, Pirozzi non si ritira. Forza Italia tagliata fuori come in Lombardia</head><graphic src="https://st.ilfattoquotidiano.it/wp-content/uploads/2018/01/11/Meloni-Berlusconi-Gasparri-675.jpg"/><p><hi rend="#b">Giorgia Meloni</hi> vorrebbe <hi rend="#b">Fabio Rampelli</hi> e ricorda il peso di Fratelli d’Italia nel <hi rend="#b">Lazio</hi>. <hi rend="#b">Silvio Berlusconi</hi> spinge per<hi rend="#b"> Maurizio Gasparri</hi> e lascia intendere che il discorso è ancora aperto. <ref target="https://www.ilfattoquotidiano.it/2017/11/15/regione-lazio-sergio-pirozzi-sfida-il-centrodestra-e-si-candida-ufficialmente-le-primarie-potevano-farle-prima/3980728/">Il sindaco di Amatrice, Sergio Pirozzi, è già candidato</ref> e rifiuta “ticket” con chiunque altro. </p><p><ref target="https://www.ilfattoquotidiano.it/2018/01/11/maroni-risorsa-per-politica-e-per-la-lega-al-via-la-campagna-lombarda-del-leghista-fontana-gelmini-uniti/4087258/">Se in</ref>dopo il</p><hi rend="#b">Lombardia</hi>il centrodestra ha dovuto virare sul leghista<hi rend="#b">Attilio Fontana</hi><p><ref target="https://www.ilfattoquotidiano.it/2018/01/11/maroni-salvini-mi-ha-trattato-con-metodi-stalinisti-io-bersaglio-mediatico-perche-per-qualcuno-sarei-un-rischio/4086506/">passo indietro di</ref>, la corsa del centrodestra alla</p><hi rend="#b">Roberto Maroni</hi><p><hi rend="#b">Regione Lazio</hi>non ha preso ancora una direzione precisa. Una grana in più per</p><p><hi rend="#b">Forza Italia</hi>,</p><p><hi rend="#b">Lega</hi>e</p><p><hi rend="#b">Fdi</hi>che neanche una settimana fa hanno sancito l’alleanza alle Politiche, eppure continuano a mostrare posizioni non esattamente sovrapponibili sui grandi temi della</p><p><hi rend="#b">campagna elettorale</hi>.</p><p>Così appena ricucito il vuoto improvviso nella scalata al <hi rend="#b">Pirellone</hi>, tocca trovare una sintesi a Roma. Con un leghista scelto per la Lombardia e Meloni che rivendica la forza del suo partito nel Lazio, Forza Italia e i suoi dirigenti rischiano di essere cancellati nelle due principali regioni italiane. La leader di Fratelli d’Italia lo ha detto chiaro e tondo: <hi rend="#b">Maurizio Gasparri</hi> alla presidenza della Regione Lazio “sarebbe un buon candidato, ma noi abbiamo messo sul tavolo la candidatura di Fabio Rampelli, nostro capogruppo, fresco ma di grande esperienza. Fdi nel Lazio è partito di <hi rend="#b">maggioranza relativa</hi>“. E sulla corsa di Pirozzi, annunciata in largo anticipo, non ha dubbi: “L’ho sentito e gli ho detto che se non fosse possibile, come mi pare, arrivare a una convergenza sul suo nome – avverte – sarà lui a decidere se vorrà dar una mano al <hi rend="#b">centrodestra</hi> a vincere o a perdere”.</p><p>E il sindaco di <hi rend="#b">Amatrice</hi> non ha perso tempo a rispondere: “L’ultima volta che ho sentito Giorgia Meloni è stata martedì, quando mi ha comunicato che non intende candidarsi alla presidenza della Regione Lazio, come le avevo proposto”. Una situazione di stallo, dalla quale il centrodestra – si racconta – vorrebbe uscire offrendo a Pirozzi un tandem con il senatore azzurro, ma come vicepresidente in caso di vittoria contro <hi rend="#b">Nicola Zingaretti</hi>, candidato del Pd. Offerta rifiutata, come del resto quella che lo voleva a capo della <hi rend="#b">Protezione civile</hi> o come sottosegretario in un governo di centrodestra. Non accetta insomma offerte al ribasso. L’idea di Meloni però non è sposata senza indugi da Berlusconi: <hi rend="#b">“Ne stiamo ancora parlando”</hi>, ha detto il leader di Forza Italia.</p><p>La situazione del Lazio ha riflessi anche su <hi rend="#b">Molise</hi> e <hi rend="#b">Friuli Venezia Giulia</hi>, regioni al voto il 22 e 29 aprile. Lì il centrodestra prende tempo, aspetterà dopo le Politiche. Per il Molise, Forza Italia punta sul giudice<hi rend="#b"> Vincenzo Di Giacomo</hi>, presidente del Tribunale di Isernia, che però non ha ancora sciolto la riserva. Per il dopo <hi rend="#b">Serracchiani</hi> invece la partita sembra ridotta al leghista <hi rend="#b">Massimiliano Fedriga</hi> e al forzista <hi rend="#b">Riccardo Riccardi</hi>. Una partita a scacchi anche lì, legata a doppio filo a quanto accadrà nel Lazio.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>