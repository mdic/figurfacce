<doc sitename="Il Fatto Quotidiano" title="M5s, Di Maio: &quot;Berlusconi dice che sono una meteorina? No, siamo il meteorite che estinguerà i dinosauri&quot; - Il Fatto Quotidiano" author="Gisella Ruccia" date="2017-10-11" url="http://www.ilfattoquotidiano.it/2017/10/11/m5s-di-maio-berlusconi-dice-che-sono-una-meteorina-no-siamo-il-meteorite-che-estinguera-i-dinosauri/3906704/" hostname="ilfattoquotidiano.it" description="“Berlusconi mi ha definito una meteorina? Probabilmente noi siamo il meteorite che estinguerà i dinosauri nella politica“. Con questa battuta il deputato M5S, Luigi Di Maio, ospite di Dimartedì (La7), risponde a distanza a Silvio Berlusconi. “Ah, questa era preparata” – scherza il conduttore Giovanni Floris – “Onore a Rocco Casalino che l’avrà scritta“. “No, …" categories="La7" tags="Eugenio Scalfari;La7;Luigi di Maio;Movimento 5 Stelle;Patrimoniale;Reddito Cittadinanza;Riforma Fornero;Silvio Berlusconi" fingerprint="88aa1a0204865459">
  <main>
    <p>“<ref target="http://www.ilfattoquotidiano.it/2017/09/17/berlusconi-contro-di-maio-una-meteroina-della-politica-viene-bene-in-tv-ma-non-porta-contenuti/3861873/">Berlusconi mi ha definito una meteorina?</ref><hi rend="#b">Probabilmente noi siamo il meteorite che estinguerà i dinosauri nella politica</hi>“. Con questa battuta il deputato <hi rend="#b">M5S, Luigi Di Maio</hi>, ospite di <ref target="http://www.la7.it/dimartedi"> Dimartedì</ref> (La7), risponde a distanza a </p>
    <p><hi rend="#b">Silvio Berlusconi</hi>. “Ah, questa era preparata” – scherza il conduttore</p>
    <p><hi rend="#b">Giovanni Floris</hi>– “</p>
    <p><hi rend="#b">Onore a Rocco Casalino che l’avrà scritta</hi>“. “No, è mia”, assicura il candidato pentastellato alla presidenza del Consiglio. E replica anche alle caustiche critiche di</p>
    <p><hi rend="#b">Eugenio Scalfari</hi>, intervenuto poco prima nella trasmissione, accusando più volte il M5S di non avere un programma: “</p>
    <p><hi rend="#b">Gli devo mandare il nostro programma, visto che ce l’abbiamo dal 2009 e non l’ha letto.</hi>Io credo molto nel fatto che questo sia il momento dei giovani, anche a livello internazionale. E hanno tanto bisogno degli insegnamenti dei meno giovani. Però ho ascoltato Scalfari che stroncava tutti i politici. Non gli andava bene uno. Poi io sarei quello del “no””. Di Maio poi risponde al direttore de La Verità,</p>
    <p><hi rend="#b">Maurizio Belpietro</hi>, sul programma economico del M5S: “Se andiamo al governo,</p>
    <p><hi rend="#b">non faremo una patrimoniale, porteremo le pensioni minime a 780 euro, favoriremo la staffetta generazionale</hi>e consentiremo ai lavoratori con occupazioni usuranti di andare in pensione non a</p>
    <p><hi rend="#b">67 anni</hi>. Quindi, la</p>
    <p><hi rend="#b">legge Fornero</hi>andrà superata. La più grande illusione del</p>
    <p><hi rend="#b">Jobs Act</hi>è quella di creare posti di lavoro, modificando le leggi sul lavoro. I posti di lavoro si creano facendo investimenti nell’energia, nelle infrastrutture, nel turismo, nei beni culturali. Per quanto riguarda le pensioni minime, queste sono nel provvedimento sul</p>
    <p><hi rend="#b">reddito di cittadinanza</hi>“</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>