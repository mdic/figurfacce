<doc sitename="Il Fatto Quotidiano" title="Abusi edilizi al tribunale di Vicenza, esposti a Csm e Procura di Venezia: &quot;Inerzie e omissioni nell'azione dei pm&quot; - Il Fatto Quotidiano" author="Andrea Tornago" date="2017-02-01" url="http://www.ilfattoquotidiano.it/2017/02/01/abusi-edilizi-al-tribunale-di-vicenza-esposti-a-csm-e-procura-di-venezia-inerzie-e-omissioni-nellazione-dei-pm/3355930/" hostname="ilfattoquotidiano.it" description="Due esposti, uno al Csm e uno alla Procura generale di Venezia, per denunciare “inerzie e omissioni nell’azione inquirente” del procuratore capo di Vicenza, Antonino Cappelleri. E per chiedere al pg di Venezia, Antonino Condorelli, di disporre l’avocazione dell’indagine sul nuovo Tribunale di Vicenza che “a distanza di tre anni dalle prime denunce non si …" categories="Cronaca" tags="Cosimo Ferri;Silvio Berlusconi;Vicenza" fingerprint="6dad956ef39a0135">
  <main>
    <head rend="h1">Abusi edilizi al tribunale di Vicenza, esposti a Csm e Procura di Venezia: “Inerzie e omissioni nell’azione dei pm”</head>
    <graphic src="https://st.ilfattoquotidiano.it/wp-content/uploads/2017/01/tribunale-vicenza-675.jpg"/>
    <p>Due esposti, uno al <hi rend="#b">Csm</hi> e uno alla <hi rend="#b">Procura generale di Venezia</hi>, per denunciare “inerzie e <hi rend="#b">omissioni</hi> nell’azione inquirente” del procuratore capo di Vicenza, <hi rend="#b">Antonino Cappelleri</hi>. E per chiedere al pg di Venezia, <hi rend="#b">Antonino Condorelli</hi>, di disporre l’avocazione dell’indagine sul nuovo Tribunale di Vicenza che “a distanza di tre anni dalle prime <hi rend="#b">denunce</hi> non si è ancora conclusa”, scrivono <hi rend="#b">Legambiente</hi>, <hi rend="#b">Italia Nostra</hi> e il Comitato contro gli abusi edilizi che oggi hanno inviato i due incartamenti a <hi rend="#b">Roma</hi> e a <hi rend="#b">Venezia</hi>. Due settimane dopo l’inaugurazione del <hi rend="#b">Palagiustizia</hi>, <ref target="http://www.ilfattoquotidiano.it/premium/articoli/si-inaugura-il-tribunale-di-vicenza-e-abusivo/">con il sottosegretario alla Giustizia Cosimo Ferri e il primo presidente della Cassazione, Giovanni Canzio</ref>, a Vicenza si apre l’ultimo capitolo di una storia sbagliata: quella del Piano di riqualificazione dell’area </p>
    <p><hi rend="#b">ex Cotorossi</hi>, nel quartiere di Borgo Berga.</p>
    <p>Su quei terreni di proprietà della <hi rend="#b">Finvi</hi>, società riconducibile alla galassia della<hi rend="#b"> famiglia Berlusconi</hi>, collocati alla confluenza dei fiumi <hi rend="#b">Bacchiglione</hi> e <hi rend="#b">Retrone</hi> e all’ombra delle ville palladiane, doveva sorgere il nuovo Tribunale della città. Ne è uscito un “<hi rend="#b">ecomostro</hi>” secondo le associazioni che da anni lottano contro il complesso di <hi rend="#b">Borgo Berga</hi>, per cui gli ispettori dell’<hi rend="#b">Unesco</hi> stanno valutando se ritirare a Vicenza il riconoscimento di città “patrimonio dell’umanità”, anche se un recente studio commissionato dal<hi rend="#b"> Comune di Vicenza</hi>, presentato lo scorso 19 gennaio, ha ridimensionato la portata del <hi rend="#b">problema</hi>, parlando di una “minaccia su scala più ampia” dovuta all’“incremento dell’urbanizzazione e al parallelo decremento dell’agricoltura”.</p>
    <p><hi rend="#i"> IL TRIBUNALE E LA “LOTTIZZAZIONE ABUSIVA” – </hi>È stata proprio un’inchiesta della </p>
    <p><hi rend="#b">Procura di Vicenza</hi>, affidata al</p>
    <p><hi rend="#b">Corpo forestale dello Stato</hi>, a stabilire che l’area in cui sorge il nuovo Tribunale insiste su una “</p>
    <p>
      <hi rend="#b">lottizzazione</hi>
    </p>
    <p><hi rend="#b">abusiva</hi>”. Nel novembre del 2015 il Gip vicentino</p>
    <p><hi rend="#b">Massimo Gerace</hi>, su richiesta del procuratore</p>
    <p><hi rend="#b">Cappelleri</hi>, dispone il sequestro parziale di Borgo Berga. Il</p>
    <p><hi rend="#b">provvedimento</hi>si limita però a mettere i sigilli sul “lotto E” ancora in costruzione, salvando così il</p>
    <p><hi rend="#b">Palagiustizia</hi>e il vicino supermercato. Anche se per il giudice tutta l’area di Borgo Berga, Tribunale compreso, è un “complessivo illecito che ha prodotto</p>
    <p><hi rend="#b">situazioni irreversibili</hi>” e l’assenza di valutazione del</p>
    <p><hi rend="#b">rischio idraulico</hi>“rende certamente abusiva la lottizzazione”. Le anomalie del piano di riqualificazione identificate dal consulente del pm sono numerose: “La</p>
    <p><hi rend="#b">demolizione</hi>dei fabbricati esistenti, la mancanza di elaborati sulle zone sismiche, il mancato rispetto delle</p>
    <p><hi rend="#b">prescrizioni</hi>della Soprintendenza, la mancata valutazione ambientale strategica” fino alla “mancanza di bacini di</p>
    <p><hi rend="#b">laminazione</hi>” in un’area a “rischio idrogeologico”.</p>
    <p><hi rend="#i"> LA FORESTALE: “SEQUESTRARE L’INTERA AREA” –</hi> Nel marzo del 2015 gli investigatori del </p>
    <p><hi rend="#b">Nipaf</hi>del Corpo Forestale di Vicenza avevano chiesto al procuratore</p>
    <p><hi rend="#b">Cappelleri</hi>di sequestrare l’intera area di Borgo Berga, Palagiustizia compreso, “per interrompere le</p>
    <p>
      <hi rend="#b">conseguenze</hi>
    </p>
    <p><hi rend="#b">antigiuridiche</hi>del reato”. Ma la Procura limita la richiesta di sequestro ad un unico lotto non ancora ultimato, iscrivendo nel registro degli indagati solo l’allora dirigente del settore Urbanistica del Comune,</p>
    <p><hi rend="#b">Antonio Bortoli</hi>. A tre anni dalle prime denunce, l’inchiesta dei pm vicentini è ancora in corso: gli indagati sono diventati 18 e il procuratore ha disposto una nuova superperizia sull’area “abusiva”. I comitati contro Borgo Berga sono “fortemente</p>
    <p><hi rend="#b">critici</hi>nei confronti dell’atteggiamento della Procura di Vicenza – spiega a</p>
    <p><hi rend="#i">ilfattoquotidiano.it</hi>uno dei portavoce,</p>
    <p><hi rend="#b">Paolo Crestanello</hi>– Stiamo assistendo ormai da tempo a una surreale quanto inquietante sospensione della</p>
    <p><hi rend="#b">legalità</hi>”.</p>
    <p><hi rend="#i"> ARRIVA ANCHE L’AGENZIA DELLE ENTRATE – </hi>Nonostante l’</p>
    <p><hi rend="#b">inchiesta giudiziaria</hi>, i lavori continuano e nel frattempo vengono ultimati gli edifici costruiti accanto al Tribunale. Nel marzo del 2016 si scopre che l’Agenzia delle Entrate ha stipulato un contratto d’affitto e sposterà la sede dell’ufficio territoriale “Vicenza 1” nel cuore di</p>
    <p><hi rend="#b">Borgo Berga</hi>. I comitati scrivono ai vertici dell’Agenzia e all’allora titolare del Mef,</p>
    <p><hi rend="#b">Carlo Padoan</hi>, ritenendo “assai grave che il denaro pubblico venga utilizzato a favore di un complesso edilizio sorto in palese e macroscopica violazione di legge”. Nella sua risposta, il direttore centrale</p>
    <p><hi rend="#b">Giuseppe Telesca</hi>spiega che le indagini sulla lottizzazione abusiva “non erano conosciute dall’Agenzia al momento della stipula del contratto di locazione avvenuta in data 3 marzo 2016”. Anche se il sequestro preventivo dell’area, finito su tutti i</p>
    <p><hi rend="#b">giornali,</hi>è del 5 novembre 2015.</p>
    <p><hi rend="#i"> L’UNESCO: “PATRIMONIO UMANITÀ IN PERICOLO” –</hi> L’enorme complesso di Borgo Berga non è passato inosservato all’</p>
    <p><hi rend="#b">Unesco</hi>. Gli ispettori dell’Icomos, il Consiglio internazionale dei monumenti e dei siti, hanno avviato un’indagine sulla città, inserita nel ’94 tra i siti “patrimonio mondiale dell’umanità” per le opere del</p>
    <p><hi rend="#b">Palladio</hi>. Tra i motivi che spingono Icomos a riesaminare il patrocinio</p>
    <p><hi rend="#b">Unesco</hi>assegnato a</p>
    <p><hi rend="#b">Vicenza</hi>, insieme all’impatto della base militare Usa Dal Molin e al Tav, c’è proprio “la riconversione del</p>
    <p><hi rend="#b">Cotonificio Cotorossi</hi>, che ha già eroso i valori della cornice paesaggistica di Vicenza e delle ville”</p>
    <p><hi rend="#b">palladiane</hi>. “Questo complesso esagerato, con una impostazione aliena alla zona circostante – conclude lo studio Icomos – ha impattato in maniera avversa e permanente sul</p>
    <p><hi rend="#b">paesaggio</hi>”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>