<doc sitename="Il Fatto Quotidiano" title="Dell'Utri, la decisione sulla scarcerazione dell'ex senatore slitta a dopo le elezioni - Il Fatto Quotidiano" author="F Q" date="2018-01-18" url="https://www.ilfattoquotidiano.it/2018/01/18/dellutri-la-decisione-sulla-scarcerazione-dellex-senatore-slitta-a-dopo-le-elezioni/4101141/" hostname="ilfattoquotidiano.it" description="Sarà solo dopo le elezioni politiche che Marcello Dell’Utri potrà essere scarcerato. La corte d’appello di Caltanissetta ha infatti dovuto rinviare al prossimo 8 marzo il processo di revisione dell’ex senatore di Forza Italia, condannato in via definitiva a sette anni per concorso esterno a Cosa nostra e attualmente detenuto nel carcere romano di Rebibbia. I …" categories="Mafie" tags="Mafia;Marcello Dell’Utri;Silvio Berlusconi" fingerprint="d3d74558f3ac4a37">
  <main><head rend="h1">Dell’Utri, la decisione sulla scarcerazione dell’ex senatore slitta a dopo le elezioni</head><graphic src="https://st.ilfattoquotidiano.it/wp-content/uploads/2015/07/Berlusconi-DellUtri-675.jpg"/><p>Sarà solo dopo le elezioni politiche che <hi rend="#b">Marcello Dell’Utri</hi> potrà essere scarcerato. La corte d’appello di <hi rend="#b">Caltanissetta</hi> ha infatti dovuto rinviare al prossimo 8 marzo il processo di revisione dell’ex senatore di <hi rend="#b">Forza Italia</hi>, condannato in via definitiva a sette anni per concorso esterno a <hi rend="#b">Cosa nostra</hi> e attualmente detenuto nel carcere romano di <hi rend="#b">Rebibbia</hi>. <ref target="https://www.ilfattoquotidiano.it/2017/12/22/marcello-dellutri-la-procura-generale-di-caltanissetta-chiede-la-sospensione-della-pena-per-lex-senatore/4056448/">I giudici avrebbero dovuto decidere sulla richiesta di sospensione dell’esecuzione delle pena presentata dalla Procura generale</ref>. A sorpresa, però, è stata sollevato un conflitto di </p><p><hi rend="#b">competenza</hi>“denunciato” dalla Procura generale di Palermo.</p><p>Una novità inattesa che ha indotto il legale di Dell’Utri, l’avvocato Francesco Centonze, a chiedere un termine per pronunciarsi sulla questione e ha determinato i giudici a rinviare all’otto marzo. Erano stati proprio i legali dell’ex senatore a presentare l’istanza di scarcerazione nel corso del <hi rend="#b">giudizio di revisione</hi> avviato su richiesta della difesa dell’imputato davanti alla corte d’appello nissena. Nelle scorse settimane gli avvocati dell’ex senatore si erano visti <hi rend="#b">respingere</hi> dal tribunale di sorveglianza di Roma un’istanza di <hi rend="#b">differimento della pena</hi> per il loro assistito per<ref target="https://www.ilfattoquotidiano.it/2017/12/07/marcello-dellutri-giudici-no-alla-liberazione-e-lui-vogliono-farmi-morire-sciopero-della-fame-e-delle-cure/4025378/"> motivi di salute</ref>. Da tempo, però, sostengono che il caso Dell’Utri sia assolutamente sovrapponibile al caso Contrada e che anche la condanna dell’ex manager di Publitalia, alla luce del verdetto della corte di Strasburgo di tre anni fa, sia illegittima.</p><p><hi rend="#b">Corte europea dei diritti dell’uomo</hi>che ha dichiarato</p><p><hi rend="#b">illegittima</hi>la condanna inflitta, per lo stesso reato, a</p><p><hi rend="#b">Contrada. Era l’aprile del 2015 quando</hi></p><p><ref target="http://www.ilfattoquotidiano.it/2015/04/14/corte-strasburgo-contrada-non-andava-condannato-reato-non-sufficientemente-chiaro/1588330/">la</ref>che l’ex numero due del Sisde non andava condannato per</p><hi rend="#b">Corte Europea dei diritti umani</hi>aveva stabilito<p><hi rend="#b">concorso esterno</hi>perché all’epoca dei fatti contestati (che vanno dal</p><p><hi rend="#b">1979 al 1988</hi>) il reato “non era</p><p><hi rend="#b">sufficientemente chiaro</hi>“. Lo sarebbe diventato solo nel 1994 con la</p><p><hi rend="#b">sentenza Demitry</hi>, che</p><p><hi rend="#b">tipizzava</hi>per la prima volta quella inedita</p><p><hi rend="#b">fattispecie</hi>nata</p><p><hi rend="#b">dall’unione dell’articolo</hi></p><p><hi rend="#b">110</hi>(concorso) e</p><p><hi rend="#b">416 bis</hi>(associazione mafiosa) del codice penale.</p><p>Come l’ex superpoliziotto anche Dell’Utri è stato condannato per fatti avvenuti prima del 1994 – nel caso dell’ex senatore fino al 1992 – e quindi non “coperti” dalla sentenza Demitry. Gli avvocati dello storico braccio destro di Silvio Berlusconi hanno quindi provato la strada dell’<hi rend="#b">incidente</hi> di <hi rend="#b">esecuzione</hi> davanti alla <hi rend="#b">corte d’appello</hi> di <hi rend="#b">Palermo</hi> sostenendo l’immediata applicazione del verdetto Cedu al loro assistito. Ma l’istanza, che conteneva la <hi rend="#b">richiesta</hi> di <hi rend="#b">sospensione della pena</hi>, è stata respinta. Stessa decisione ha preso la Cassazione a cui i legali hanno fatto ricorso: i giudici della Suprema corte però hanno <hi rend="#b">indicato</hi> la via del processo di revisione. Sono i giudici nisseni, dunque, che potrebbero restituire la libertà al fondatore di Forza Italia. Ma solo dopo le politiche.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>