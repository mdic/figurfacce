<doc sitename="Il Fatto Quotidiano" title="Renzi a Porta a Porta: &quot;Alla nostra sinistra 29 sigle, con alcune si può ragionare. No all'articolo 18 per accordarsi con Mdp&quot; - Il Fatto Quotidiano" author="F Q" date="2017-11-21" url="https://www.ilfattoquotidiano.it/2017/11/21/renzi-a-porta-a-porta-alla-nostra-sinistra-29-sigle-con-alcune-si-puo-ragionare-no-allarticolo-18-per-accordarsi-con-mdp/3992859/" hostname="ilfattoquotidiano.it" description="Porte aperte a tutti, ma nessuna abiura anche perché “dobbiamo scrivere una pagina nuova, non sul passato”. Matteo Renzi si accomoda nel salotto di Porta a Porta e parla di alleanze e programma, tracciando con questi ultimi un abbozzo di coalizione. “La mediazione sì, l’abiura no. Noi siamo pronti: nessuno potrà dire a Fassino che non …" categories="Politica" tags="Articolo 18;Jobs Act;Legge Elettorale;Matteo Renzi;Mdp;Porta a Porta;Silvio Berlusconi" fingerprint="affe3c21d99a817c">
  <main>
    <head rend="h1">Renzi a Porta a Porta: “Alla nostra sinistra 29 sigle, con alcune si può ragionare. No all’articolo 18 per accordarsi con Mdp”</head>
    <graphic src="https://st.ilfattoquotidiano.it/wp-content/uploads/2017/11/21/Matteo-Renzi-Porta-a-Porta-675.jpg"/>
    <p>Porte aperte a tutti, ma nessuna <hi rend="#b">abiura</hi> anche perché “dobbiamo scrivere una <hi rend="#b">pagina nuova</hi>, non sul passato”. <hi rend="#b">Matteo Renzi</hi> si accomoda nel salotto di <hi rend="#i">Porta a Porta</hi> e parla di <hi rend="#b">alleanze</hi> e <hi rend="#b">programma</hi>, tracciando con questi ultimi un abbozzo di coalizione. “La mediazione sì, l’abiura no. Noi siamo pronti: nessuno potrà dire a <hi rend="#b">Fassino</hi> che non ci crede. Da qui al <hi rend="#b">3 dicembre</hi> teniamo la porta aperta, pronti a fare di tutto e discutere – dice – ma siamo sicuri che dall’altra parte sia lo stesso?”.</p>
    <p><hi rend="#b">I sì a Pisapia e Ap. E il no a Mdp sull’art. 18 –</hi> E quindi: sì al <hi rend="#b">superticket</hi> nella manovra che ha chiesto <hi rend="#b">Giuliano Pisapia</hi>, pur specificando che se il <hi rend="#b">Partito Democratico</hi> fosse da solo “non lo farei”. Ma “per l’accordo sono pronto a farmi caricod i alcune richieste degli altri”. Così dall’altra parte, quella centrista di <hi rend="#b">Alternativa Popolare</hi>, se chiedono il bonus bebè “io son più d’accordo nel rimetterlo che non nel tenerlo fuori”. <ref target="https://www.ilfattoquotidiano.it/2017/11/16/fine-vita-bergoglio-apre-ma-il-pd-tace-bindi-ci-ha-superato-perfino-il-papa-m5s-ora-il-senato-voti-la-legge/3982152/">Sul biotestamento, che andrebbe calendarizzato al Senato ma ad Ap non piace</ref>, solo un generico “spero si possa chiudere in questa legislatura”. L’alt è sulla richiesta di </p>
    <p><hi rend="#b">Mdp</hi>di</p>
    <p><hi rend="#b">Bersani</hi>e</p>
    <p><hi rend="#b">D’Alema</hi>: “Non sono disposto a reinserire l’</p>
    <p><hi rend="#b">articolo 18</hi>per fare l’accordo con loro. Se mi viene chiesto di scrivere una pagina bianca per il futuro, pensare a come rendere stabili i posti di lavoro – dice il segretario del Pd – io ci sto. Ma non chiedetemi di abiurare su articolo 18 e 80 euro”.</p>
    <p><hi rend="#b">“Io il candidato premier del Pd” –</hi> Ma lo sguardo a sinistra del Pd è aperto, assicura perché <hi rend="#b">“ci sono 29 sigle”</hi> e spera che “con alcune di loro si possa fare un ragionamento serio”. Partendo da due punti fermi. Il primo: “Chi conosce questa <hi rend="#b">legge elettorale</hi> sappia che, numeri alla mano, il Pd sarà il <hi rend="#b">baricentro</hi> della prossima legislatura. Perché la sommatoria dei collegi e del proporzionale ci darà un ruolo fondamentale”. Due: “Il candidato premier? Lo abbiamo già fatto, nella sostanza. Una cosa è quello che vale per il partito, dove è una decisione che prendono gli elettori delle primarie. <hi rend="#b">Il candidato premier del Pd lo scelgono gli elettori delle primarie</hi>, il candidato premier della coalizione lo sceglie il Presidente della Repubblica”, scandisce.</p>
    <p><hi rend="#b">“Mi piacerebbe se Berlusconi potesse candidarsi” –</hi> Lui sarà della partita direttamente, promette. <ref target="https://www.ilfattoquotidiano.it/2017/11/07/renzi-va-in-tv-e-risponde-agli-attacchi-non-ho-lansia-di-tornare-a-palazzo-chigi-berlusconi-spero-che-sia-candidabile/3965212/">Confermando a poche ore dall’udienza davanti alla Cedu quando aveva già detto nello studio di Giovanni Floris ribadisce</ref>: “Mi piacerebbe se </p>
    <p><hi rend="#b">Berlusconi</hi>potesse candidarsi”. E se ciò fosse possibile, si candiderebbe nel suo stesso collegio: “Contro di lui, visto che parlano di accordi segreti”. A sfidare</p>
    <p><hi rend="#b">Luigi Di Maio</hi>, candidato premier del</p>
    <p><hi rend="#b">M5s</hi>non ci pensa: “Dovunque Di Maio decida di candidarsi noi metteremo un giovane o una</p>
    <p><hi rend="#b">giovane ricercatrice</hi>perché contro il capo del partito dei</p>
    <p><hi rend="#b">no vax</hi>e delle scie chimiche ci vuole un giovane laureato. Per dire che noi siamo per la scienza – afferma – Appena ci farà sapere dove si candiderà metteremo un giovane della sua età che possa dare alla gente la possibilità di scegliere”.</p>
    <p><hi rend="#b">Jobs Act? “Ragioniamo su tempo indeterminato” –</hi> Oltre a superticket e bonus bebè in manovra, per il programma che porterà alle urne in primavera, apre anche sul <hi rend="#b">Jobs Act</hi> con confine invalicabile sull’articolo 18. “La questione del Jobs Act la possiamo affrontare per il futuro. Se vediamo la dinamica degli assunti col Jobs Act, io dico che è vero, e riconosco pure io, che via via che scendevano gli <hi rend="#b">incentivi</hi>, era maggiore la percentuale degli assunti a<hi rend="#b"> tempo determinato</hi> che non a tempo indeterminato – ammette il segretario del Pd – E allora se Mdp o Ap chiedono di fare un tavolo e discutere di come far sì che si possa aumentare il numero dei lavoratori e che possano essere il più possibile a <hi rend="#b">tempo indeterminato</hi>, io ci sto”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>