<doc sitename="Il Fatto Quotidiano" title="Pio Pompa, dal Sismi 60mila euro l'anno per dossierare giudici e giornalisti - Il Fatto Quotidiano" author="Anna Morgantini" date="2015-05-07" url="http://www.ilfattoquotidiano.it/2015/05/07/pio-pompa-dal-sismi-60mila-euro-lanno-per-dossierare-giudici-e-giornalisti/1657715/" hostname="ilfattoquotidiano.it" description="Ma c’è il segreto di Stato anche sullo stipendio di Pio Pompa, l’analista preferito dell’ex direttore del Sismi, e oggi consigliere di Stato, Nicolò Pollari? Agli italiani è vietato sapere anche quanto pagavano Pompa ogni mese per i suoi dossieraggi cuciti, commissionati e custoditi in via Nazionale 230, la sede in uso al Sismi dove, …" categories="Governo" tags="Antonio Martino;Don Verzè;Edward Luttwak;Gianni Letta;Nicolò Pollari;Pio Pompa;Renato Farina;San Raffaele;Segreto di Stato;Silvio Berlusconi;Sismi" fingerprint="e9b018bd4c2a422f">
  <main>
    <head rend="h1">Pio Pompa, dal Sismi 60mila euro l’anno per dossierare giudici e giornalisti</head>
    <graphic src="https://st.ilfattoquotidiano.it/wp-content/uploads/2015/05/pollari675.jpg"/>
    <p>Ma <ref target="http://www.ilfattoquotidiano.it/2015/05/05/dossier-di-pompa-su-giornalisti-e-pm-gup-scrive-renzi-ce-ancora-segreto-di-stato/1651115/">c’è il segreto di Stato</ref> anche sullo</p>
    <p><hi rend="#b">stipendio di Pio Pompa</hi>, l’analista preferito dell’ex direttore del</p>
    <p><hi rend="#b">Sismi</hi>, e oggi consigliere di Stato,</p>
    <p><hi rend="#b">Nicolò Pollari?</hi>Agli italiani è</p>
    <p><ref target="http://www.ilfattoquotidiano.it/2015/05/06/dossier-pompa-pollari-governo-pronto-a-conflitto-di-attribuzione-contro-pm/1651573/">vietato sapere</ref>anche quanto pagavano Pompa ogni mese per i suoi</p>
    <p><hi rend="#b">dossieraggi</hi>cuciti, commissionati e custoditi in</p>
    <p><hi rend="#b">via Nazionale 230</hi>, la sede in uso al Sismi dove, come ha scoperto la Digos nel 2006, venivano spiati politici, magistrati, giornalisti ritenuti ostili all’allora presidente del Consiglio,</p>
    <p><hi rend="#b">Silvio Berlusconi</hi>? Ebbene sì,</p>
    <p>
      <ref target="http://www.ilfattoquotidiano.it/2015/05/07/dossieraggi-e-segreto-caro-renzi-chi-ci-assicura-che-non-stiano-spiandoci-ancora/1659736/">. Ma grazie alle carte depositate al tribunale di</ref>
    </p>
    <hi rend="#b">c’è il segreto di Stato anche su questo</hi>
    <p><hi rend="#b">Perugia</hi>, dove il 29 aprile si è aperto il processo per peculato a carico di Pompa e Pollari (nella foto), il contribuente italiano può cominciare a farsi un’idea di</p>
    <p><hi rend="#b">quanto gli sia già costata</hi>l’attività dell’autore di quei dossier che tuttora rappresentano una delle</p>
    <p><hi rend="#b">pagine più oscure</hi>della nostra storia recente.</p>
    <p><hi rend="#b">PIO D’ORO</hi> Tra le centinaia di pagine accumulate nei faldoni perugini, <hi rend="#i">ilfattoquotidiano.it</hi> ha scovato infatti alcuni <hi rend="#b">contratti</hi> tra il Sismi e il famoso Pio Pompa, più un ulteriore contratto tra Pompa e il Rud, l’ Apparato interforze dello Stato maggiore della Difesa. Si tratta, ovviamente, dello stesso Pio Pompa, nato all’Aquila il 15 febbraio 1951, che il 22 novembre 2001, ossia agli esordi del<hi rend="#b"> governo Berlusconi II</hi> e a un mese esatto dalla <hi rend="#b">nomina di Pollari a direttore del Sismi</hi>, viene chiamato dal «<hi rend="#b">Servizio per l’informazione e la sicurezza militare</hi>» della Repubblica a firmare un <hi rend="#b">contratto annuale «per lo svolgimento d’attività di consulenza</hi>». E’ una consulenza, attenzione, per cui «il Sismi erogherà un <hi rend="#b">compenso annuo lordo di £ 114.732.000 (pari a euro 59.254,13</hi>» e che verrà annualmente rinnovata fino a scadere nel febbraio 2004.</p>
    <p><hi rend="#b">SPIA A CONTRATTO</hi> La <hi rend="#b">trafila</hi> per arrivare a questo tipo di contratto è nota solo agli addetti ai lavori. Diciamo che è lunga e complicata, ma che siamo in grado raccontarne un bel pezzo. Scopriamo infatti che il direttore del Sismi, “previo <hi rend="#b">benestare del ministro della Difesa</hi> e su conforme parere del <ref target="http://it.wikipedia.org/wiki/%20Comitato_interministeriale_ per_le_informazioni_e_la_ sicurezza">Comitato interministeriale per le informazioni e la sicurezza”</ref>, in quel 2001 ha il potere di «affidare <hi rend="#b">speciali incarichi temporanei</hi> di natura tecnico-scientifica a consulenti ed esperti». E scopriamo che Pollari tira fuori il nome di Pompa. Il<hi rend="#b"> ministro della Difesa, Antonio Martino (Fi)</hi>, dà subito il suo benestare, e il 21 novembre tocca al Ciis dare il via libera. Nel giro di 24 ore ecco che Pompa firma il contratto, ovviamente «<hi rend="#b">riservato</hi>» (vedere) e «si impegna ad effettuare presso il Sismi prestazioni di consulenza nella materia del <hi rend="#b">contrasto al terrorismo internazionale</hi>». Il compenso l’abbiamo visto, sono 59.254 euro l’anno (art.4); aggiungiamo svariati <hi rend="#b">rimborsi spese</hi> (alberghi, viaggi, ristoranti) e una frase, col senno del poi, forse molto significativa: «Previa autorizzazione del direttore del Sismi, potranno essere distintamente rimborsate <hi rend="#b">spese documentate</hi> sostenute nell’interesse del Sismi» (art.6). Quali si siano poi effettivamente rivelati gli interessi del Sismi, e a chi siano state materialmente versate le “spese documentate”, è oggi <hi rend="#b">segreto di Stato</hi>.</p>
    <p><hi rend="#b">MASSIMO RISERBO</hi> Ma torniamo ai soldini del consulente Pompa. La sua <hi rend="#b">attività</hi> (art.2 del contratto col Sismi) «si concreterà in <hi rend="#b">pareri, relazioni, rapporti e attività di analisi e monitoraggio</hi> di “progetti specifici” in campo economico e geo—politico». Quali siano questi “progetti specifici” non è dato sapere. Si sa però (art.11) che per lui vige, oltre alla tutela del segreto di Stato, un assoluto<hi rend="#b"> obbligo di segretezza</hi>: «il dott. Pio Pompa è tenuto a mantenere il<hi rend="#b"> massimo riserbo</hi> per quanto riguarda fatti, documenti, informazioni e dati di cui verrà a conoscenza in ragione dell’incarico di consulenza affidato». Letto, firmato, sottoscritto. C’è il «<hi rend="#b">Visto. Si approva</hi>» del direttore del servizio Nicolò Pollari. E Pompa ufficialmente comincia la sua attività di spione.</p>
    <p><hi rend="#b">FIRMATO LETTA Nuovo contratto</hi> «riservato» l’<hi rend="#b">anno successivo</hi>. Stesso oggetto, stessa consulenza, stesso stipendio. Via libera del Ciis il 26 dicembre 2002. Firma il 5 febbraio 2003.Tra la scadenza del primo contratto, 21 novembre, e la firma del secondo, esattamente il 23 dicembre 2003, Pompa riceve un <hi rend="#b">ulteriore incarico di consulenza</hi> da 59.255 euro (lordi) l’anno, più spese di vitto e alloggio (vedere contratto). Stavolta la controparte è il <ref target="http://www.difesa.it/Protocollo/AOO_Difesa/SMD/Pagine/SRUD.aspx"> Raggruppamento Unità Difesa</ref>, e dunque il nostro Pompa si eserciterà nel «</p>
    <p><hi rend="#b">contrasto al terrorismo internazionale» per lo Stato Maggiore della Difesa.</hi>Poi la sua vita di</p>
    <p><hi rend="#b">precario</hi>conosce finalmente fine: il 26 dicembre 2004 il sottosegretario di Palazzo Chigi che ha la delega sui servizi, il berlusconissimo</p>
    <p><hi rend="#b">Gianni Letta</hi>, «visto l’</p>
    <p><hi rend="#b">esito positivo degli accertamenti sanitari e psico-attitudinali</hi>» e «il risultato favorevole della procedura di accertamento delle capacità professionali», decreta che «il dott. Pio Pompa è assunto nella consistenza organica presso la Presidenza del Consiglio dei Ministri». Bingo.</p>
    <p><hi rend="#b">BOSS NAZIONALE</hi> Pompa è ormai il boss indiscusso di via Nazionale, ma quanto guadagni (e spenda) a questo punto <hi rend="#b">non lo sappiamo più</hi>. Nel 2009 prova a scoprirlo il <hi rend="#b">pm Sergio Sottani di Perugia,</hi> che indaga Pollari e Pompa per i <hi rend="#b">dossieraggi</hi> e li accusa di <hi rend="#b">peculato</hi>, ma i due gli oppongono il <hi rend="#b">segreto di Stato</hi> non solo su via Nazionale, <hi rend="#b">ma anche sui cosiddetti «interna corporis» del Sismi</hi>: stipendi, ordini, obiettivi, non si può sapere assolutamente nulla. Sottani, convinto che i <hi rend="#b">dossieraggi siano estranei “alle funzioni e ai compiti istituzionali del Sismi</hi> e dunque indebitamente finanziati con risorse pubbliche, comprensive di somme, risorse umane e materiali » (solo al giornalista<hi rend="#b"> Renato Farina e al politogo Edward Luttwak</hi> sono stati elargiti soldi a valanga) non si arrende. Interroga Palazzo Chigi sull’esistenza del segreto di Stato e chiede specificatamente « se il Sismi, durante il periodo in cui è stato diretto da Pollari, ha retribuito economicamente, in qualsiasi modo e forma, direttamente o indirettamente, il citato Pio Pompa». </p>
    <p><hi rend="#b">Risposte? Zero. Berlusconi conferma il segreto di Stato</hi>su «modi e forme dirette o indirette di finanziamento per la gestione, da parte di Pio Pompa, della sede del Sismi di via Nazionale, allorché era diretto da Pollari», ma anche su «</p>
    <p><hi rend="#b">modi e forme di retribuzione, diretta o indiretta, di Pompa</hi>».</p>
    <p><hi rend="#b">PAGA DON VERZE’</hi> Ci rimangono tra le mani altre carte interessanti, però, per capire <hi rend="#b">quanto valesse il preziosissimo lavoro di consulente</hi> svolto da Pio Pompa. Carte che possono servire, nel nuovo <hi rend="#b">processo</hi> ora in corso a Perugia, per ricostruire la vera attività di Pompa e i veri obiettivi dei dossieraggi di via Nazionale. Negli stessi mesi in cui lavorava per il Sismi e per il Rud, infatti, Pompa veniva pagato per soddisfare i bisogni (quali?) di un altro berlusconiano di ferro:<hi rend="#b"> don Verzè,</hi> il fondatore del (fallito) ospedale <hi rend="#b">San Raffaele di Milano</hi>, il centro medico preferito dall’<hi rend="#b">ex Cav</hi>, che proprio al San Raffaele, narra la leggenda, incontrò non solo il suo attuale medico personale, <hi rend="#b">Alberto Zangrillo</hi>, ma anche una splendida igienista dentale di nome <hi rend="#b">Nicole Minetti</hi> che avrà poi una ben diversa e contestata carriera.</p>
    <p><hi rend="#b">FATTURE A RAFFICA</hi> In ogni caso, alla <hi rend="#b">Fondazione «San Raffaele del Monte Tabor»</hi> (che ha sede a Milano in <hi rend="#b">via Olgettina 60</hi>, proprio a due passi dal residence delle famose “Olgettine”), ecco che Pompa presenta, dal 20 giugno 2003 al 20 giugno 2004, ben<hi rend="#b"> 13 fatture</hi> per una «<hi rend="#b">prestazione professionale» non meglio specificata.</hi> Netto da pagare:<hi rend="#b"> 4.303,81 euro</hi>, regolarmente accreditati sul suo conto presso la Deutsche Bank di largo Tritone, Roma. Insomma: <hi rend="#b">benvoluto da Pollari, beneficato dal Sismi di Berlusconi, assunto da Letta, gratificato da don Verzè</hi>, fino all’irruzione della Digos Pio Pompa non solo ha speso e distribuito, per i suoi dossieraggi a tutela del Cavaliere, risorse pubbliche che nessun magistrato, finora, è riuscito a conteggiare con esattezza. Ma ha guadagnato, in proprio, anche centinaia di migliaia di euro. Un vero <hi rend="#b">consulente d’oro</hi>.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>