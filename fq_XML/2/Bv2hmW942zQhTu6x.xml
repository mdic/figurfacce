<doc sitename="Il Fatto Quotidiano" title="Ruby bis, pg chiede conferma condanne per Minetti e Fede: lui &quot;portava merce nuova&quot; a Berlusconi e lei &quot;forniva le case&quot; - Il Fatto Quotidiano" author="F Q" date="2018-04-16" url="https://www.ilfattoquotidiano.it/2018/04/16/ruby-bis-pg-chiede-conferma-condanne-per-minetti-e-fede-lui-portava-merce-nuova-a-berlusconi-lei-forniva-le-case/4295796/" hostname="ilfattoquotidiano.it" description="Si torna in aula per le serate nella villa di Silvio Berlusconi ad Arcore. Nel processo d’appello bis sul caso Ruby bis, con al centro l’accusa di favoreggiamento della prostituzione, il sostituto pg di Milano Daniela Meliota ha chiesto la conferma delle condanne per l’ex direttore del Tg4, Emilio Fede, e per l’ex consigliera lombarda Nicole Minetti, …" categories="Giustizia" tags="Emilio Fede;Nicole Minetti;Processo Ruby;Ruby;Silvio Berlusconi" fingerprint="fba8d4b16860c4bb">
  <main>
    <head rend="h1">Ruby bis, pg chiede conferma condanne per Minetti e Fede: lui “portava merce nuova” a Berlusconi e lei “forniva le case”</head>
    <graphic src="https://st.ilfattoquotidiano.it/wp-content/uploads/2018/04/16/minetti-fede-675.jpg"/>
    <p>Si torna in aula per le serate nella villa di<hi rend="#b"> Silvio Berlusconi</hi> ad Arcore. Nel processo d’appello bis sul caso <hi rend="#b">Ruby bis</hi>, con al centro l’accusa di <hi rend="#b">favoreggiamento della prostituzione</hi>, il sostituto pg di Milano <hi rend="#b">Daniela Meliota</hi> ha chiesto la conferma delle condanne per l’ex direttore del Tg4, <hi rend="#b">Emilio Fede</hi>, e per l’ex consigliera lombarda <hi rend="#b">Nicole Minetti</hi>, rispettivamente a 4 anni e 10 mesi e a 3 anni di reclusione. Nel suo intervento ha spiegato che Fede (accusato anche di tentata induzione) favorendo la prostituzione per l’ex Cavaliere <hi rend="#b">voleva “guadagnarci”</hi> in termini economici e di “posizione” e aveva il compito di portare “<hi rend="#b">merce nuova</hi>” per mettere di “buon umore” l’ex premier a villa San Martino. Minetti, invece, aveva il ruolo “fondamentale” di fornire “<hi rend="#b">abitazioni</hi>” alle ragazze.</p>
    <p>Il procedimento parte dalla decisione della Cassazione che <ref target="http://www.ilfattoquotidiano.it/2015/09/22/ruby-bis-cassazione-processo-da-rifare-per-fede-e-minetti-accolti-ricorsi-degli-imputati-inammissibile-quello-dei-pm/2059520/">il 22 settembre 2015 aveva annullato</ref> con rinvio ad un nuovo appello le </p>
    <p><ref target="http://www.ilfattoquotidiano.it/2014/11/13/processo-ruby-condannati-in-appello-emilio-fede-nicole-minetti-lele-mora/1209314/">condanne di Fede (quattro anno e dieci mesi) e Minetti (tre anni)</ref>. Le</p>
    <p><hi rend="#b">motivazioni</hi>depositate dalla Terza sezione penale parlvano di</p>
    <p><ref target="https://www.ilfattoquotidiano.it/2015/12/17/ruby-bis-cassazione-su-condanne-fede-e-minetti-gravi-vuoti-motivazionali/2314375/">un “vuoto motivazionale grave” nella sentenza di secondo grado</ref>. Il pg nel suo intervento ha inoltre chiesto di respingere una questione di</p>
    <p><hi rend="#b">illegittimità costituzionale</hi>del reato di favoreggiamento della prostituzione presentata dalle difese.</p>
    <p>Secondo le motivazioni della Cassazione di due anni fa, la corte d’Appello non ha accertato a carico dei due imputati <hi rend="#b">fatti concreti</hi> in relazione alle <hi rend="#b">singole ragazze</hi> che avrebbero indotto a prostituirsi nonostante la “meticolosità con la quale si è soffermata sui concetti generali in tema di prostituzione, induzione e favoreggiamento”. L’unico <hi rend="#b">episodio specifico</hi> che è stato provato è il ruolo di intermediario svolto da Fede nel far <hi rend="#b">prostituire</hi> Ruby il 14 febbraio <hi rend="#b">2010</hi>. Fu infatti l’ex giornalista del Tg4 a portare ad Arcore la ragazza marocchina, allora<hi rend="#b"> minorenne</hi>, dopo l’invito di <hi rend="#b">Lele Mora</hi>.</p>
    <p>Nel Ruby bis Berlusconi è stato <hi rend="#b">assolto</hi> dalle accuse di prostituzione minorile e concussione , ma rimane coinvolto nei processi del <hi rend="#b">filone Ter</hi> con l’accusa di aver <hi rend="#b">corrotto</hi> le persone presenti a quelle cene e averle indotte a <hi rend="#b">testimoniare il falso</hi> in tribunale nei processi su quelle serate nella sua villa. L’ex premier e <hi rend="#b">quattro olgettine</hi><ref target="https://www.ilfattoquotidiano.it/2018/03/26/ruby-ter-gup-milano-rinvia-giudizio-silvio-berlusconi-e-quattro-olgettine-processo-al-via-il-9-maggio/4252068/">sono stati rinviati a giudizio dal gup di Milano</ref> per corruzione in atti giudiziari in relazione a versamenti per </p>
    <p><hi rend="#b">400mila euro</hi>effettuati da Berlusconi a favore delle ragazze fino all’ottobre del 2016, mentre i versamenti per le altre ospiti delle feste di Arcore si erano interrotti mesi prima.</p>
    <p><ref target="https://www.ilfattoquotidiano.it/2016/04/29/ruby-ter-il-processo-a-berlusconi-per-le-olgettine-spacchettato-in-sette-tribunali/2682010/">Il procedimento in questione – che prenderà il via il 9 maggio – era stato spacchettato</ref> dal gup di Milano e inviato per c</p>
    <p><hi rend="#b">ompetenza territoriale</hi>ad altre procure: negli ultimi mesi il leader di</p>
    <p><ref target="https://www.ilfattoquotidiano.it/2017/11/30/ruby-ter-silvio-berlusconi-a-giudizio-per-corruzione-in-atti-giudiziari-a-siena/4011736/">Forza Italia è stato rinviato a giudizio a</ref>per il caso del pianista</p>
    <hi rend="#b">Siena</hi>
    <p><hi rend="#b">Danilo Mariani</hi>. A febbraio invece era stata la procura di</p>
    <p><hi rend="#b">Roma</hi>a chiedere il processo</p>
    <p><ref target="https://www.ilfattoquotidiano.it/2018/02/07/processo-ruby-ter-la-procura-di-roma-chiede-rinvio-a-giudizio-per-silvio-berlusconi-e-mariano-apicella/4143154/">sempre corruzione in atti giudiziari per il caso del cantante</ref>, anche la procura di</p>
    <hi rend="#b">Mariano Apicella</hi>
    <p><hi rend="#b">Torino</hi>a novembre dell’anno scorso aveva chiesto il giudizio: in questo caso</p>
    <p><ref target="https://www.ilfattoquotidiano.it/2017/11/24/berlusconi-la-procura-di-torino-chiede-il-rinvio-al-giudizio-nello-stralcio-del-ruby-ter/3998826/">l’ex Cavaliere per l’accusa avrebbe corrotto la modella</ref>.</p>
    <hi rend="#b">Roberta Bonasia</hi>
    <p>Le ragazze che partecipavano alle serate di Arcore “erano delle ‘aspiranti mantenute’, non delle prostitute, <hi rend="#b">lavoravano già nel mondo dello spettacolo</hi>, avevano interesse a conoscere il presidente del Consiglio, anche ad avere una relazione con lui se poteva avere un’utilità per loro, per fare carriera e la legge Merlin deve continuare a sanzionare giustamente la tratta delle schiave e non casi come questo” ha detto il legale Paolo Righi, difensore dell’ex consigliera lombarda Nicole Minetti, in un passaggio della sua arringa ha illustrato l’istanza difensiva di sollevare <hi rend="#b">davanti alla Consulta la questione di illegittimità costituzionale</hi> delle norme sul favoreggiamento della prostituzione nell’ambito del processo d’appello ‘bis’ sul caso Ruby bis.</p>
    <p>La difesa dell’ex showgirl ed ex igienista dentale di Berlusconi ha chiesto, comunque, in prima battuta, l’assoluzione perché “Minetti, occupandosi delle bollette e delle case delle ragazze, non ha favorito la prostituzione, <hi rend="#b">ma ha favorito l’allora premier, gli ha fatto solo una cortesia</hi>“. Gli appartamenti delle cosiddette olgettine, ha aggiunto il legale, “non c’entravano niente con l’attività prostitutiva, che a nostro parere nemmeno c’era, perché erano le ragazze a voler partecipare a quel ‘format’ ad Arcore e lo facevano liberamente”.<lb/> La difesa di Minetti, infatti, così come quella dell’altro imputato, <hi rend="#b">Emilio Fede</hi>, <ref target="https://www.ilfattoquotidiano.it/2018/02/06/processo-escort-bari-atti-alla-consulta-dopo-istanza-difese-su-legge-merlin/4140411/">citando anche l’ordinanza con cui la Corte d’Appello di Bari ha inviato di recente gli atti alla Consulta sulla legge Merlin nel processo ‘escort’ </ref> a carico di Gianpaolo Tarantini, ha evidenziato la “libera autodeterminazione” delle giovani che non possono “essere considerate delle prostitute”. L’assoluzione è stata chiesta anche per Fede anche dal legale Maurizio Paniz, il quale ha chiarito che in questo processo “abbiamo avuto la prova provata solo del nulla e intanto il direttore ci ha perso anni della sua vita”. Il prossimo 7 maggio parlerà l’altro difensore di Minetti, l’avvocato Pasquale Pantano, e potrebbe arrivare la sentenza.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>