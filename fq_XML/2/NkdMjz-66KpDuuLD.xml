<doc sitename="Il Fatto Quotidiano" title="Frasi fatte, strafalcioni, insulti: così (male) parlano i politici per apparire 'uno di voi'. &quot;Di Maio, Renzi, Salvini? Figli di B&quot; - Il Fatto Quotidiano" author="Diego Pretini" date="2017-11-22" url="https://www.ilfattoquotidiano.it/2017/11/22/frasi-fatte-strafalcioni-insulti-cosi-male-parlano-i-politici-per-apparire-uno-di-voi-di-maio-renzi-salvini-figli-di-b/3971480/" hostname="ilfattoquotidiano.it" description="Un vocabolario sempre più ristretto, discorsi fatti in parole davvero povere, con molte frasi fatte, motti alla moda, sfondoni, parolacce, formulette trite non da salotto ma da tinello tv. Un italiano grossolano, banale, elementare, quasi infantile che moltiplica parole vuote ma all’occorrenza anche gli strafalcioni. La crisi della politica sta dentro la crisi della sua lingua …" categories="Politica" tags="Beppe Grillo;Luigi di Maio;Matteo Renzi;Silvio Berlusconi" fingerprint="ed949734e92a62ad">
  <main><head rend="h1">Frasi fatte, strafalcioni, insulti: così (male) parlano i politici per apparire ‘uno di voi’. “Di Maio, Renzi, Salvini? Figli di B”</head><graphic src="https://st.ilfattoquotidiano.it/wp-content/uploads/2017/11/14/salvini-di-maio-berlusconi-renzi-675.jpg"/><p>Un vocabolario sempre<hi rend="#b"> più ristretto</hi>, discorsi fatti in <hi rend="#i">parole</hi> davvero <hi rend="#i">povere</hi>, con molte <hi rend="#b">frasi fatte</hi>, <hi rend="#b">motti</hi> alla moda, sfondoni, <hi rend="#b">parolacce</hi>, formulette trite non da salotto ma da tinello tv. Un italiano grossolano, banale, <hi rend="#b">elementare</hi>, quasi <hi rend="#b">infantile</hi> che moltiplica parole vuote ma all’occorrenza anche gli <hi rend="#b">strafalcioni</hi>. La crisi della politica sta dentro la crisi della sua lingua che cambia. Male. Di più: di male in peggio. <hi rend="#b">Berlusconi</hi>, colui che come al solito tutto comprende, è stato solo <hi rend="#b">l’inizio</hi>, ma in realtà alla fine è l’<hi rend="#b">alfa e </hi>l’<hi rend="#b">omega</hi> del nuovo idioma. Una noncuranza nei confronti delle regole delle scuole elementari, ma anche nei confronti dell’aderenza alla realtà e del senso delle proporzioni: è così che anche la <hi rend="#b">grammatica</hi> è diventata <hi rend="#b">populista</hi>, è così che dal <hi rend="#b">politichese</hi> si è passati al <hi rend="#b">politicoso</hi>. L’analisi è da <ref target="https://st.ilfattoquotidiano.it/wp-content/uploads/2017/11/14/volgare-eloquenza.jpg"/>disperarsi una volta di più e la mette nero su bianco il linguista <graphic src="https://st.ilfattoquotidiano.it/wp-content/uploads/2017/11/14/volgare-eloquenza.jpg"/></p><p><hi rend="#b">Giuseppe Antonelli</hi>, in</p><p><hi rend="#i">Volgare eloquenza</hi>(Collana Tempi nuovi di</p><p><hi rend="#b">Laterza</hi>, 144 pagine, 14 euro). Un saggio essenziale, nel senso che toglie il superfluo: con una forma leggera, scorrevole, ironica, Antonelli dà un colpo secco al tavolo stile saloon dei western per scoprire le carte della lingua dei</p><p><hi rend="#b">politici della Terza Repubblica</hi>. Carte che, nonostante i bluff, non sono esattamente quattro assi.</p><p>Il titolo del libro ribalta quello di un’opera (<hi rend="#i">De vulgari eloquentia</hi>) con cui <hi rend="#b">Dante</hi> certificava che ormai il <hi rend="#b">volgare</hi> era “<hi rend="#b">pronto</hi>” per sostituire il latino nell’uso corrente perché era “<hi rend="#b">popolare</hi>”. Ora, spiega Antonelli, questo concetto è stato gualcito, fino ad uscirne accartocciato: “Oggi <hi rend="#b">l’eloquenza</hi> di molti <hi rend="#b">politici</hi> può essere definita <hi rend="#b">volgare</hi> proprio a partire dall’<hi rend="#b">uso distorto</hi> che fa della parola e del concetto di <hi rend="#b">popolo</hi>”. Non più popolare, quindi. Semmai “nel momento stesso in cui si mitizza il <hi rend="#b">popolo</hi><hi rend="#b">sovrano</hi>, lo si tratta in realtà come <hi rend="#b">un popolo bue</hi>”. Ci si rivolge al popolo lisciandolo ma parlandogli come a un bambino abbassando sempre di più il livello. Con parole <hi rend="#b">terra-terra</hi>, da poppante (<hi rend="#i">vaffanculo</hi>, vergogna, basta, <hi rend="#i">tutti a casa</hi>): “E’ uno schifo”, “è infame”, “siamo stufi” dice il leader della Lega Nord <hi rend="#b">Matteo Salvini</hi> quasi ogni giorno quasi su ogni argomento, dalle pensioni alla difesa dell’olio pugliese. O viceversa con espressioni così <hi rend="#b">universali</hi> da assomigliare alla pace nel mondo auspicata dalle concorrenti di <hi rend="#b">Miss Italia</hi> (andiamo<hi rend="#i"> avanti!</hi>, verso il futuro, un futuro meraviglioso, pieno di sfide, sfide che vinceremo,<hi rend="#i"> ché siamo tantissimi</hi>). “Si può fare di più e meglio, facciamolo insieme – ha detto <hi rend="#b">Matteo Renzi</hi> durante la direzione del Pd di dieci giorni fa – L’Italia ha bisogno di una comunità politica che abbia al centro il futuro dei figli”.</p><p><hi rend="#b">Dall’incomprensibile a quelli che parlano come (o mentre) mangiano</hi><lb/> Così, il Paese si ritrova a pezzi anche davanti al vocabolario. <ref target="https://www.ilfattoquotidiano.it/2016/02/21/carofiglio-e-la-scrittura-civile-larte-e-la-dittatura-di-chi-parla-male-per-far-finta-di-parlare-bene/2446150/">I burocrati e i magistrati portano avanti la loro dittatura di chi scrive in modo incomprensibile, scambiandolo per aulico, convinti di farlo bene</ref>. </p><p><ref target="https://www.ilfattoquotidiano.it/2016/07/26/referendum-costituzionale-la-legge-oscura-che-puo-diventare-la-nuova-carta-rigonfia-di-parole-e-di-frasi-infinite/2921236/">Da legislatori i politici usano una lingua rigonfia e oscura, come fu per la</ref>. Mentre da comunicatori, infine, gli stessi politici usano “un linguaggio elementare, fatto di</p><hi rend="#b">riforma</hi>della<hi rend="#b">Costituzione</hi>poi bocciata<p><hi rend="#b">battute</hi>e</p><p><hi rend="#b">parole effimere</hi>“, parole che, “</p><p><hi rend="#b">rimbalzate all’infinito</hi>, stanno</p><p><hi rend="#b">paralizzando</hi>la politica”. Altro che mondo nuovo, dunque, altro che sol dell’avvenire, altro che piramide rovesciata, altro che</p><p><hi rend="#b">post-politica</hi>: quella della classe politica è piuttosto una “</p><p><hi rend="#b">veterolingua</hi>: rozza,</p><p><hi rend="#b">semplicistica</hi>, aggressiva” che punta su</p><p><hi rend="#b">emozioni, istinti, impulsi</hi>. L’obiettivo è uno: dare uno specchio all’elettore. Così “parlano come mangiano”, anche se a volte sembra che parlino e mangino nello stesso momento. “Dal ‘Votami perché parlo meglio (e dunque ne so di più) di te’ si è passati al ‘</p><p><hi rend="#b">Votami perché parlo (male) come te’</hi>” chiude Antonelli.</p><p><hi rend="#b">Razzi, Salvini e Di Maio</hi><lb/> Tutto è perdonato, su tutto si passa sopra, perché <hi rend="#b">l’elettore si sente a casa</hi>. Mentre tutti si sentono intelligenti a canzonare il senatore <hi rend="#b">Antonio Razzi</hi> – <hi rend="#i">che vabbè, è Razzi</hi> – nessuno si scandalizza se il segretario della Lega Nord dice che “<hi rend="#b">migrante</hi>” è un <hi rend="#b">gerundio</hi> e “Nord” un <hi rend="#b">avverbio</hi>. O se il vicepresidente della Camera dei Cinquestelle dice di avere <hi rend="#i">alter ego</hi> in altri Paesi, quando nel frattempo ha un problema conclamato con il congiuntivo con il quale centrò il record con la triplice riscrittura di un tweet (per la cronaca erano sbagliati tutt’e tre). Il leader del Partito democratico fatica a finire un discorso senza un termine calcistico o una frase fatta (“Chi sbaglia, deve andare a casa” ha detto della Nazionale di calcio), quello del <hi rend="#b">M5s</hi> senza una <hi rend="#b">parolaccia</hi> o un <hi rend="#b">insulto</hi>.</p><quote><ref>#Grillo</ref>contro giornalisti: “Vi mangio e poi vi vomito”<ref>https://t.co/NB2J2gs2yY</ref><ref>pic.twitter.com/UgfSNRxxR7</ref><p>— Adnkronos (@Adnkronos)</p><ref>19 settembre 2017</ref></quote><p><hi rend="#b">Una comoda verità</hi><lb/> Ma il resto degli italiani non è meglio. Né peggio: secondo<hi rend="#b"> Tullio De Mauro</hi> – il teorico della lingua come democrazia –<hi rend="#b"> 8 su 10 hanno difficoltà</hi> a utilizzare quello che ricavano da un testo scritto, <hi rend="#b">7 su 10</hi> hanno difficoltà abbastanza gravi nella <hi rend="#b">comprensione</hi>, i <hi rend="#b">5 milioni di italiani</hi> hanno <hi rend="#b">completa incapacità</hi> di lettura. Si chiamano <hi rend="#b">analfabeti</hi>. Una volta a De Mauro hanno chiesto qual è la percentuale di italiani che capiscono discorsi politici o come funziona la politica. “Certamente inferiore al 30 per cento”, rispose lui. E chi “non possiede strumenti linguistici adeguati rimane un individuo <hi rend="#b">a cittadinanza limitata</hi>” chiarisce Antonelli. De Mauro, d’altra parte, abbottonava l’<hi rend="#b">analfabetismo di ritorno</hi> con i “molti spinti a votare <hi rend="#b">più con la pancia</hi> che con la testa”. E tutto questo alla politica fa un gran comodo: “La valutazione di questi gruppi dirigenti – diceva sempre De Mauro – è che uno sviluppo adeguato dell’istruzione mette in crisi la loro stessa <hi rend="#b">persistenza in posizioni di potere</hi>“.</p><p>“Il <hi rend="#b">falso in bilancio</hi> è tornato <hi rend="#b">reato penale</hi>” scrivono i deputati del Pd orgogliosissimi in un tazebao digitale che fanno girare su Twitter e nessuno ha detto loro che un reato non penale non esiste.</p><quote><p>— Laura Coccia (@laura_coccia)</p><ref>15 novembre 2017</ref></quote><p><hi rend="#b">I politici parlano come te (la “congiuntivite” vuol dire fiducia)</hi><lb/> Così il circolo è viziosissimo. Da una parte tutto è perdonato perché non c’è capacità di sanzione per chi non ha strumenti. Dall’altra la deformazione della lingua della politica c’entra soprattutto con la <hi rend="#b">psicologia</hi>, spiega Antonelli. <hi rend="#b">Sbagliar</hi> o parlare di un fatto storico scambiando il</p><graphic src="https://st.ilfattoquotidiano.it/wp-content/uploads/2017/11/14/Antonelli.jpg"/><p><hi rend="#b">Venezuela</hi>per il</p><p><hi rend="#b">Cile</hi>, usare metafore sciatte come derby, corner, catenaccio, zona Cesarini o parole da reality show o ancora buttare qua e là un po’ di</p><p><hi rend="#b">turpiloquio</hi>“hanno la funzione di simulare</p><p><hi rend="#b">schiettezza, sincerità, onestà</hi>“. Lo</p><p><hi rend="#b">specchio</hi>: gli psicologi lo chiamano</p><p><hi rend="#i">mirroring</hi>, rispecchiamento, cioè il</p><p><hi rend="#b">ricalco</hi>. “L’imitazione – spiega Antonelli – crea</p><p><hi rend="#b">empatia</hi>:</p><p><hi rend="#b">copiare i</hi></p><p><hi rend="#b">gesti</hi>e gli atteggiamenti di una persona è un’ottima tecnica per</p><p><hi rend="#b">guadagnare la sua fiducia</hi>. Per piacergli e dunque</p><p><hi rend="#b">per convincerlo più facilmente</hi>“. L’analfabetismo, ha detto più volte De Mauro, è un</p><p><hi rend="#i">instrumentum regni</hi>, cioè “un mezzo eccellente per attrarre e sedurre molte persone con</p><p><hi rend="#b">corbellerie e mistificazioni</hi>“</p><p><hi rend="#b">.</hi></p><p>La conclusione è che questo fenomeno “nel migliore dei casi congela l’esistente; nel peggiore (quello che stiamo vivendo) innesca una <hi rend="#b">corsa al ribasso</hi>” perché “alimenta il narcisismo dei destinatari, i quali – lusingati – preferiscono <hi rend="#b">riflettersi</hi> che riflettere”. Non lo fanno solo Berlusconi, Salvini, Renzi o i grillini. Lo fa anche la sinistra, è successo per esempio con <hi rend="#b">Nichi</hi><hi rend="#b">Vendola</hi> che – analizza Antonelli – mescolava paroloni e espressioni da comitato centrale (<hi rend="#i">nella misura in cui</hi>) in modo da mettere in moto – con quello stile rococò – un “<hi rend="#b">rispecchiamento di nicchia</hi>“, magari con il precariato intellettuale o il mondo della scuola.</p><p><hi rend="#b">Tutti i figli di Berlusconi</hi><lb/> Ma dallo scivolamento verso lo sprofondo non si salva nessuno dei principali leader politici, nonostante tutti abbiamo promesso di incarnare il <hi rend="#b">“nuovo” contro il “vecchio”</hi>. <hi rend="#b">Renzi</hi> e i<hi rend="#b"> Cinquestelle</hi>, per come parlano, sono tutti figli dell’arcinemico, <hi rend="#b">l’odiatissimo</hi>. E’ <hi rend="#b">Berlusconi</hi> – il <hi rend="#i">generalistissimo</hi>, lo chiama Antonelli – che in Italia ha <hi rend="#b">completato </hi>prima di tutti<hi rend="#b"> l’adesione totale</hi> del linguaggio politico a quello televisivo e pubblicitario, lui che se ne intendeva, quando dall’altra parte c’era la noia della politica vestita come gli impiegati del catasto (<hi rend="#b">Occhetto</hi> nel primo duello tv con <hi rend="#b">Berlusconi</hi>, 1994). L’unica differenza, semmai, tra il linguaggio di allora e quello di oggi, secondo Antonelli, sta nell’insieme delle parole da scegliere: Berlusconi si riferiva al <hi rend="#b">sogno</hi> di un futuro migliore, ma quel sogno non si è mai realizzato e la speranza si è trasformata in <hi rend="#b">rabbia</hi>, se non in invidia sociale.</p><p><hi rend="#b">I social: condivisione dall’alto più che partecipazione dal basso</hi><lb/> Un processo che ha messo l’acceleratore a paletta prima con i talk-show a ogni ora del giorno e di più con i <hi rend="#b">social network che</hi> da sinonimo di partecipazione dal basso sono già ridotti a <hi rend="#b">strumenti di condivisione</hi> di un messaggio dall’alto (<ref target="https://www.ilfattoquotidiano.it/2017/10/17/renzi-grillo-e-salvini-confronto-social-lex-premier-scrive-poco-ma-ha-molte-interazioni-il-leader-m5s-pubblica-sempre-meno-il-carroccio-fa-rabbia/3903552/">la parola più frequente sulla bacheca di Beppe Grillo, secondo uno studio recente pubblicato da ilfatto.it, è “diffondete”</ref>). “Il linguaggio non-politico (anti-politico) dei Cinquestelle è </p><p><hi rend="#b">figlio proprio di Berlusconi</hi>e della rivoluzione linguistica che ha segnato la cosiddetta seconda Repubblica” dice Antonelli. L’esito di un’involuzione, aggiunge il linguista, che ha trascinato la lingua dei politici “</p><p><hi rend="#b">da una lingua artificialmente alta</hi>a una lingua altrettanto artificialmente bassa”. Sempre più giù. Fino alla continua</p><p><hi rend="#b">ricerca della battuta</hi>fino alle</p><p><hi rend="#b">barzellette di Berlusconi</hi>, fino all’estremo, fino all’insulto e alla volgarità gratuita. Prima lo sfottò era facoltà del</p><p><hi rend="#b">giullare di corte</hi>, poi è finito scritto a penna sotto gli slogan dei manifesti (“La Dc ha vent’anni”,</p><p><hi rend="#i">ed è già così puttana</hi>), ora tutto è ribaltato: il</p><p><hi rend="#b">Vaffanculo day</hi>è l’anniversario della fondazione di un movimento.</p><p><hi rend="#b">Dai pensieri ai simboli (leggere o guardare le figure)</hi><lb/> Così ci si ritrova ad ascoltare l’offerta politica “un linguaggio elementare, refrattario al ragionamento, che al <hi rend="#b">logos preferisce i loghi</hi>. Un linguaggio infantile, che – rinunciando a interpretare la complessità del mondo – la semplifica in una serie di disegnini stilizzati”. Renzi dice di voler abbattere le ideologie, ma passa all’<hi rend="#b">ideografia</hi>, cioè al pensiero dell’immagine. “Tutta la sua comunicazione è improntata a questa retorica ideografica, che procede accostando simboli diversi”. Nei suoi libri, ricorda Antonelli, cita <hi rend="#b">Clint Eastwood</hi>, <hi rend="#b">Josè Mourinho</hi>, <hi rend="#b">Steve Jobs</hi>, <hi rend="#b">Pierluigi Collina</hi>, usa termini calcistici, giochi di parole di grana grossa (il consunto “voti/veti” che dirà cento volte all’anno). “Renzi parla velocemente, correttamente, senza perdere mai il filo – scriveva <hi rend="#b">Claudio Giunta</hi> in <hi rend="#i">Essere #matteorenzi</hi> – Usa male le parole che tutti quanti oggi usano male”. L’altro giorno non ha risparmiato un commento dell’eliminazione dell’Italia dai Mondiali: “Il calcio in Italia è <hi rend="#i">un’emozione fantastica</hi>“, “Non partecipare al Mondiale di Russia è <hi rend="#i">una sberla enorme</hi>“, “Ripartiamo dai volontari dei settori giovanili e da chi crede<hi rend="#i"> nella magia</hi> di questo sport”. Il punto, sottolinea Antonelli, è “che parli o che scriva, Renzi <hi rend="#b">non spiega: racconta</hi>”. Altro che partito della Nazione, “è il partito della narrazione”.</p><p>La soluzione ci sarebbe, per tutti, secondo Antonelli: spostare il concetto di <hi rend="#b">chiarezza</hi> dalla forma al contenuto: “Smettere di usare le parole <hi rend="#b">senza le cose</hi>“. Prima il cosa e poi il come, prima l’analisi della realtà (tutta) e poi il modo giusto per dirla. “Significa abbandonare l’idea che la politica debba limitarsi a<hi rend="#b"> ripetere la vox populi</hi>“.</p><p><hi rend="#b">Specchio, servo delle mie brame</hi><lb/> Dal politichese al politicoso, appunto. Visto che -oso indica abbondanza di qualcosa, ecco che politicoso è “un linguaggio elementare, <hi rend="#b">fatto di battute e parole effimere</hi>“, “fatto di <hi rend="#b">favole per adulti</hi> che affascinano chi si lascia affabulare”. E forse anche con il rischio dell’<hi rend="#b">autoaffabulazione</hi>. Specchio, servo delle mie brame, chi è la più bella del reame? e quello le rispondeva che era lei, ma non era vero. La politica delle tifoserie – quella di questi anni – corre lo stesso pericolo: gli elettori di ciascuna area dicono al proprio leader che non c’è nessuno bello come lui, onesto come lui, convincente come lui, ganzo come lui. E così i leader – ma anche quelli un po’ meno leader – si sentono in diritto di parlare “a nome del popolo”: “Siamo noi il <hi rend="#b">popolo sovrano</hi> e ne usciremo più forti che mai” gridava alla manifestazione anti-Rosatellum la deputata M5s <hi rend="#b">Roberta Lombardi</hi> che tuttavia al momento è solo candidata alla presidenza della Regione Lazio. Piace così tanto intestarsi l’opinione del popolo che spesso – come fece Salvini nel 2015 insieme a CasaPound che ora aborre – i partiti organizzano le loro manifestazioni a <hi rend="#b">piazza del Popolo</hi>. Che però, come si è spesso divertito a ricordare proprio<hi rend="#b"> De Mauro</hi>, è riferito alla chiesa vicina, è tradotto dal latino e soprattutto vuol dire <hi rend="#b">pioppo</hi>. Da avere la maggioranza al Senato ad andare per boschi, insomma, per qualcuno può essere cosa di un attimo.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>