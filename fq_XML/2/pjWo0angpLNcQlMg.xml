<doc sitename="Il Fatto Quotidiano" title="Balle spaziali, la finta lotta all’evasione e ai clandestini, con Berlusconi ‘rincoglionito’. Travaglio svela 3 menzogne della stampa e dei politici - Il Fatto Quotidiano" author="F Q" date="2018-02-18" url="https://www.ilfattoquotidiano.it/2018/02/18/balle-spaziali-la-finta-lotta-allevasione-e-ai-clandestini-con-berlusconi-rincoglionito-travaglio-svela-3-menzogne-della-stampa-e-dei-politici/4167195/" hostname="ilfattoquotidiano.it" description="I giornali rilanciano gli annunci del governo Gentiloni: più di 20 miliardi incassati dalla lotta all’evasione fiscale, nuovo record. Maria Elena Boschi esulta: “I miliardi recuperati sono 25,8”. Boom di incassi. Ma il trucco è nelle sanatorie, che offrono sconti a chi non paga le tasse. Dall’attività di recupero dell’evasione, infatti, lo Stato ha incassato …" categories="TVLoft" tags="Balle Spaziali;Clandestini;Contratto con gli Italiani;Emma Bonino;Evasione Fiscale;Fake news;Immigrazione;Loft;Marco Travaglio;Matteo Renzi;Paolo Gentiloni;Pier Carlo Padoan;Silvio Berlusconi;TvLoft" fingerprint="bfbea67c5a0fe100">
  <main><p>I giornali rilanciano gli annunci del governo Gentiloni: più di <hi rend="#b">20 miliardi incassati</hi> dalla lotta all’evasione fiscale, nuovo record. <hi rend="#b">Maria Elena Boschi</hi> esulta: “I miliardi recuperati sono 25,8”. Boom di incassi. Ma il trucco è nelle <hi rend="#b">sanatorie</hi>, che offrono sconti a chi non paga le tasse. Dall’attività di recupero dell’evasione, infatti, lo Stato ha incassato nel 2017 solo <hi rend="#b">900 milioni</hi> di euro.<lb/> Gli sciacalli, intanto, volano su Macerata, dove il neofascista <hi rend="#b">Luca Traini</hi> ha sparato a sei persone di colore per “vendicare” <ref target="https://www.ilfattoquotidiano.it/2018/02/15/pamela-mastropietro-tutti-i-dubbi-sulla-morte-della-18enne-il-movente-le-cause-del-decesso-e-lipotesi-di-violenza-sessuale/4163436/">la morte della giovane Pamela Mastropietro</ref>. <hi rend="#b">Silvio</hi><hi rend="#b">Berlusconi, </hi>intanto, promette di espellere<hi rend="#b"> 630mila clandestini</hi>. Lo stesso numero di quelli regolarizzati dal suo governo con la sanatoria del 2002. Eppure, nel 2009, alla tv tunisina <hi rend="#i">Nessma TV</hi>, il leader di Forza Italia diceva di voler “donare, a coloro che vengono in Italia, un lavoro e una casa”. Sui migranti, <hi rend="#b">Matteo Renzi</hi> accusa Berlusconi; ma lui ha barattato con l’Europa flessibilità nei conti in cambio dell’accoglienza dei migranti. Secondo <hi rend="#b">Emma Bonino</hi>, alleata del Partito democratico con la lista Più Europa, fu il governo Renzi ad accettare gli oneri della missione Triton: i <hi rend="#b">migranti</hi> soccorsi in mare devono sbarcare nei porti italiani, anche se il salvataggio è condotto da un’imbarcazione straniera. Insomma, sui migranti, destra e sinistra giocano allo <hi rend="#b">scaricabarile</hi>. Nemmeno sulle <hi rend="#b">pensioni</hi> Berlusconi ha le idee chiare: “Abbiamo portato le minime a <hi rend="#b">mille lire</hi> al mese”. Peccato che l’euro sia in vigore dal 2002. All’assemblea di Confcommercio il Cavaliere ha anticipato il nuovo contratto con gli italiani: “Abolirò l’Irpeg”, ma la tassa è stata abrogata nel 2004. Poi annuncia il futuro premier in caso di vittoria del centrodestra: l’ex generale dei carabinieri <hi rend="#b">Leonardo Gallitelli</hi> anche se il diretto interessato smentisce tutto.</p><p>Nella 14° puntata del format <hi rend="#i"> Balle spaziali</hi>, disponibile da oggi in abbonamento sul sito e sulla app di </p><p><hi rend="#b">,</hi></p><ref target="https://www.tvloft.it/">TvLoft</ref><p><hi rend="#b">Marco Travagli</hi>o smonta</p><p><hi rend="#b">tre</hi></p><p><hi rend="#b">fake news:</hi>sulla</p><p><hi rend="#b">lotta all’evasione</hi>,</p><p><hi rend="#b">sull’immigrazione irregolare</hi>e sul</p><p><hi rend="#b">nuovo contratto con gli italiani</hi>di Berlusconi. Su piattaforma e app di sono disponibili, sempre in abbonamento,</p><p><ref target="https://www.ilfattoquotidiano.it/2018/02/03/balle-spaziali-marco-travaglio-smonta-4-fake-news-dai-migliori-del-pd-agli-elogi-pro-berlusconi-della-stampa-straniera/4130769/">anche le</ref>che toccano tutti gli argomenti caldi del dibattito politico.</p><hi rend="#b">13 puntate</hi>delle scorse settimane</main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>