<doc sitename="Il Fatto Quotidiano" title="Berlusconi salva Inzaghi per stima, S. Siro lo fischia per noia - Fatto Football Club - Il Fatto Quotidiano" author="Lorenzo Vendemiale" date="2015-01-19" url="http://www.ilfattoquotidiano.it/2015/01/19/filippo-inzaghi-cocco-b-commissariato-sacchi-fatto-football-club/1350258/" hostname="ilfattoquotidiano.it" description="Da enfant prodige della panchina a vittima degli errori societari, da complice della crisi ad artefice del non-gioco rossonero. La considerazione di Filippo Inzaghi va peggiorando di settimana in settimana. Una degradazione piuttosto rapida, se si pensa che appena prima di Natale i rossoneri concludevano il 2014 con un buon pareggio fuori casa contro la …" categories="Calcio" tags="Filippo Inzaghi;Milan;Serie A;Silvio Berlusconi" fingerprint="eca91b1b5d91cb39">
  <main><head rend="h1">Berlusconi salva Inzaghi per stima, S. Siro lo fischia per noia – Fatto Football Club</head><graphic src="https://st.ilfattoquotidiano.it/wp-content/uploads/2015/01/inzaghi-berlusconi-675.jpg"/><p>Da <hi rend="#b"> enfant prodige </hi>della panchina a vittima degli errori societari, da complice della crisi ad artefice del </p><p><hi rend="#b">non-gioco</hi>rossonero. La considerazione di</p><p><hi rend="#b">Filippo Inzaghi</hi>va peggiorando di settimana in settimana. Una degradazione piuttosto rapida, se si pensa che appena prima di</p><p><hi rend="#b">Natale</hi>i rossoneri concludevano il 2014 con un buon pareggio fuori casa contro la</p><p><hi rend="#b">Roma</hi>. E nell’amichevole di lusso di fine anno battevano 4-2 il</p><p><hi rend="#b">Real Madrid</hi>, facendo suonare a fanfara giornali e</p><p><hi rend="#b">opinionisti</hi>. Si parlava apertamente di terzo posto, ma l’inizio di 2015 è stato un vero e proprio incubo.</p><p>Appena un punto in tre partite, per giunta abbordabili. E l’aggravante di <hi rend="#b">prestazioni</hi> al limite dell’imbarazzo:<ref target="http://www.ilfattoquotidiano.it/2015/01/18/serie-risultati-classifica-milan-picco-in-casa-samp-raggiunge-napoli/1349301/"> la sconfitta casalinga contro l’ Atalanta</ref> è la logica conseguenza di quanto già visto a </p><p><hi rend="#b">Torino</hi>una settimana fa.</p><p><ref target="http://www.ilfattoquotidiano.it/2015/01/11/torino-milan-1-1-rossoneri-avanti-3-minuto-poi-dominio-granata/1331085/">Ovvero probabilmente il peggior</ref>, se non sul piano dei risultati sicuramente su quello del gioco e delle ambizioni. A memoria recente, davvero non si ricorda una</p><hi rend="#b">Milan</hi>degli Anni Duemila<p><hi rend="#b">formazione rossonera</hi>così rinunciataria, sterile in attacco, priva di idee che non siano quella di un’arroccata difesa unita al</p><p><hi rend="#b">contropiede</hi>. Fa più male questo ai tifosi, forse, del modesto ottavo posto in classifica. Ed è qui che Inzaghi sale sul banco degli</p><p><hi rend="#b">imputati</hi>. Perché il</p><p><hi rend="#b">Milan</hi>certo non è una corazzata: ha dei limiti evidenti (in primis l’assenza di un</p><p><hi rend="#b">terzino sinistro</hi>credibile e di un uomo di qualità a centrocampo, senza dimenticare la scarsa affidabilità dei centrali di difesa), che rendono quantomeno complicato l’obiettivo</p><p><hi rend="#b">terzo posto</hi>. Ma con una guida illuminata è possibile giocare bene a calcio anche senza</p><p><hi rend="#b">fenomeni</hi>, come dimostra ad esempio l’</p><p><hi rend="#b">Empoli</hi>di</p><p><hi rend="#b">Sarri</hi>ogni domenica.</p><p>Il Milan, invece, a calcio a volte sembra proprio non giocare. Gli undici in rossonero non sanno cosa fare con la <hi rend="#b">palla</hi> tra i piedi, semplicemente non sanno attaccare. Ciò che un tempo era la griffe del Milan di <hi rend="#b">Berlusconi</hi> nel mondo. Inzaghi è sempre stato un po’ il “cocco” del <hi rend="#b">presidente</hi>: è arrivato sulla panchina sponsorizzato come l’allenatore del presente e del futuro, dopo la burrascosa parentesi di <hi rend="#b">Clarence Seedorf</hi>, che in pochi mesi era riuscito ad inimicarsi spogliatoio e dirigenza. Eppure il confronto fra i due è impietoso: 35 punti per Seedorf, solo 26 per Inzaghi in 19 partite giocate. Soprattutto, l’olandese aveva una personalità, tattica e mediatica, molto più confacente al blasone del <hi rend="#b">Diavolo</hi>. Mentre “Super Pippo” anche ieri nel post partita non è riuscito ad andare oltre una<hi rend="#b"> vaga ammissione di colpe</hi>. L’unico scatto di rabbia, nel corso dei novanta minuti, gli è costata la prima <hi rend="#b">espulsione</hi> in carriera da allenatore.</p><p>Ad Inzaghi Berlusconi ha sempre perdonato tutto. Lui, che faceva<hi rend="#b"> tuoni e fulmini</hi> se la squadra non schierava almeno due attaccanti, ha digerito in silenzio un Milan che ha giocato senza punte per sei mesi, come la più umile delle <hi rend="#b">provinciali</hi>. Andava bene all’inizio, quando era necessario ricostruire le fondamenta della squadra. Alla lunga, però, un tecnico è chiamato a dare qualcosa in più alla sua squadra. Dopo due sole <hi rend="#b">vittorie</hi> in dodici partite qualsiasi altro <hi rend="#b">allenatore</hi> sarebbe stato gentilmente esonerato dal suo incarico. Inzaghi invece è ancora al suo posto. Ma adesso anche la sua panchina comincia a scricchiolare. In settimana <hi rend="#b">Milanello</hi> ha ricevuto la visita a sorpresa di <hi rend="#b">Arrigo Sacchi</hi>: forse qualcosa in più di una cordialità. Si parla di un <hi rend="#b">ritorno</hi> in pista del “grande vecchio” rossonero. Ancora da capire con che ruolo, se come <hi rend="#b">supervisore</hi> delle giovanili o consigliere speciale. Di certo, Sacchi sarebbe una presenza molto ingombrante per Inzaghi. Che si è subito affrettato a dichiarare: “Arrigo è un <hi rend="#b">guru</hi>, ma io decido di testa mia”. Sarà. Ma sarebbe davvero difficile per lui (come per chiunque nella sua <hi rend="#b">posizione</hi>) non ascoltare qualsiasi cosa dovesse dire Sacchi. L’ingaggio del tecnico di <hi rend="#b">Fusignano</hi> suonerebbe tanto come un <hi rend="#b">commissariamento</hi>. Il primo passo verso la <hi rend="#b">sfiducia</hi>, che solo un’inversione di tendenza in campionato potrebbe evitare. Ma intanto la crisi rossonera avanza. A <hi rend="#b">San Siro</hi> risuonano di nuovo i fischi. E da oggi sono anche per l’allenatore.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>