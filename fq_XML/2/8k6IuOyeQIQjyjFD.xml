<doc sitename="Il Fatto Quotidiano" title="Scanzi vs Toti (Fi): “Lei vinse contro la Paita. Con un’avversaria così anche Bugs Bunny avrebbe trionfato” - Il Fatto Quotidiano" author="Gisella Ruccia" date="2017-07-05" url="http://www.ilfattoquotidiano.it/2017/07/05/scanzi-vs-toti-fi-lei-vinse-contro-la-paita-con-unavversaria-cosi-anche-bugs-bunny-avrebbe-trionfato/3708803/" hostname="ilfattoquotidiano.it" description="Botta e risposta pepato a In Onda Estate (La7) tra il giornalista de Il Fatto Quotidiano, Andrea Scanzi, e il presidente della Regione Liguria, Giovanni Toti. Quest’ultimo, a proposito dei sondaggi positivi a favore dei 5 Stelle, osserva: “Io credo che il M5S sia ampiamente sopravvalutato. Basti vedere il caso di Genova”. “Lei ha preso …" categories="La7" tags="Andrea Scanzi;Forza Italia;Giovanni Toti;Matteo Renzi;Movimento 5 Stelle;PD;Polemica;Romano Prodi;Silvio Berlusconi" fingerprint="febbe47d4af63208">
  <main>
    <p>Botta e risposta pepato a <ref target="http://www.la7.it/in-onda"> In Onda Estate (La7)</ref> tra il giornalista de </p>
    <p><hi rend="#b">Il Fatto Quotidiano, Andrea Scanzi</hi>, e il presidente della Regione Liguria,</p>
    <p><hi rend="#b">Giovanni Toti</hi>. Quest’ultimo, a proposito dei sondaggi positivi a favore dei 5 Stelle, osserva: “</p>
    <p><hi rend="#b">Io credo che il M5S sia ampiamente sopravvalutato.</hi>Basti vedere il caso di</p>
    <p><hi rend="#b">Genova</hi>”. “Lei ha preso come riferimento una città in cui il M5S non è che ha sbagliato” – replica Scanzi – “ma</p>
    <p><hi rend="#b">ha fatto un disastro, un harakiri, ha preso una spada e se l’è trafitta 180 volte al petto</hi>. Se si prendono come riferimento</p>
    <p><hi rend="#b">Genova e Parma, il M5S è morto</hi>. Lei mi insegna, essendo politico, che alle amministrative il M5S è ciclicamente morto.</p>
    <p><hi rend="#b">Anche lei forse non avrebbe vinto se non avesse avuto un avversario con cui avrebbe vinto probabilmente anche Bugs Bunny, e cioè la Paita</hi>, e se non avesse avuto un’alleanza alle spalle”. “Non banalizziamo gli avversari” – obietta Toti – “</p>
    <p><hi rend="#b">talvolta si perde anche con Bugs Bunny</hi>”. Il giornalista continua: “Posso sbagliare, ma io credo che</p>
    <p><hi rend="#b">sul piano nazionale il M5S non è finito</hi>e alle regionali siciliane a dicembre potremo avere un primo segnale.</p>
    <p><hi rend="#b">Inciucio Renzi-Berlusconi? Non è un rischio, è una certezza.</hi>Per me Berlusconi non sarà in prima linea, farà il padre nobile. Troveranno un altro leader più o meno efficace.</p>
    <p><hi rend="#b">Al momento non fanno il nome, perché ogni volta che lo fanno lo bruciano sistematicamente</hi>, da Tosi a Parisi. Spero che ora non facciano il nome di Toti”. “Io sono impegnato per la mia Liguria e quindi per i prossimi 8 anni”, controbatte il politico di Forza Italia. “L</p>
    <p><hi rend="#b">o auguro a lei, ma un po’ meno ai liguri</hi>”, ironizza Scanzi, che poi prega il suo interlocutore di non interromperlo, perché, essendo in collegamento, ha un ritorno d’audio “più lento delle conferenze stampa di Gentiloni”. E aggiunge: “E’ allucinante che nel 2017 stiamo a parlare di un eventuale ritorno al</p>
    <p><hi rend="#b">governo di Berlusconi e anche di Prodi.</hi>Questo dimostra che non solo è sconfortante e che</p>
    <p><hi rend="#b">questo Paese ha la memoria dei pesciolini rossi</hi>, visto tutto quello che ha fatto Berlusconi. Ma attesta che a oggi l</p>
    <p><hi rend="#b">a nuova classe dirigente, fatta più o meno da miei coetanei, ha completamente fallito</hi>”</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>