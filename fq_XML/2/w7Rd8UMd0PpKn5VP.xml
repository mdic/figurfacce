<doc sitename="Il Fatto Quotidiano" title="Berlusconi, l'avvocato Ghedini contro il Fatto: &quot;Sconfina nella contumelia&quot;. Ma delinquente lo hanno definito i giudici - Il Fatto Quotidiano" author="F Q" date="2018-04-13" url="https://www.ilfattoquotidiano.it/2018/04/13/berlusconi-lavvocato-ghedini-contro-il-fatto-sconfina-nella-contumelia-ma-delinquente-lo-hanno-definito-i-giudici/4291665/" hostname="ilfattoquotidiano.it" description="“Il Delinquente umilia Salvini, insulta i 5Stelle e spera nel Pd”. L’avvocato, Niccolò Ghedini, storico difensore di Silvio Berlusconi, e rieletto con Forza Italia alle ultime elezioni, minacci azione contro il Fatto Quotidiano: “I toni e i contenuti della critica politica possono essere più aspri e severi che non nella normale dialettica come da sempre, …" categories="Giustizia" tags="Il Fatto Quotidiano;Silvio Berlusconi" fingerprint="fceb446e6b6b7c3d">
  <main>
    <head rend="h1">Berlusconi, l’avvocato Ghedini contro il Fatto: “Sconfina nella contumelia”. Ma delinquente lo hanno definito i giudici</head>
    <graphic src="https://st.ilfattoquotidiano.it/wp-content/uploads/2018/04/13/berlusconi-delinquente.jpg"/>
    <p>“Il Delinquente umilia Salvini, insulta i 5Stelle e spera nel Pd”. L’avvocato, Niccolò Ghedini, storico difensore di Silvio Berlusconi, e rieletto con Forza Italia alle ultime elezioni, minacci azione contro il Fatto Quotidiano: “I toni e i contenuti della <hi rend="#b">critica politica possono essere più aspri e severi</hi> che non nella normale dialettica come da sempre, e giustamente, riconosciuto dalla normativa e dalla giurisprudenza. Ma il titolo e l’articolo della prima pagina del Fatto Quotidiano di quest’oggi, <hi rend="#b">travalicano qualsiasi limite giuridico</hi> e deontologico sconfinando nella più evidente contumelia e appaiono davvero inaccettabili. Ovviamente saranno esperite immediatamente tutte le azioni giudiziarie del caso”.</p>
    <p>Ma il legale, che ha sostenuto la difesa dell’ex Cavaliere nella stragrande maggioranza dei processi, dovrebbe sapere che quella espressione è stata usata dal Tribunale di Milano nell’ambito del processo sui diritti Mediaset (il processo sui fondi neri accumulati dall’ec premier gonfiando i costi dei film acquistati da Mediaset). Il leader di Forza Italia è statao condannato in tutti e tre i gradi di giudizio a 4 anni di carcere (di cui 3 indultati) e interdetto dai pubblici uffici per 2. Il Tribunale di Milano lo descrive come un delinquente naturale, con una <hi rend="#b">“naturale capacità a delinquere</hi>”. La Cassazione nel 2013 lo definisce “ideatore” e “beneficiario” del sistema fraudolento.</p>
    <p>Fu proprio Berlusconiu a commentare la sua propensione a delinquere con il Tg5 il 27 ottobre 2012? ”Propensione a delinquere? Questa è la parte più incredibile della motivazione” della sentenza aveva detto: ”Ho un’età non verdissima. Credo di aver dimostrato di essere un bravo imprenditore, arrivato ad avere 56 mila collaboratori. <hi rend="#b">Sono stato presidente del Consiglio per quasi 10 ann</hi>i, sono l’unico protagonista della politica mondiale ad aver presieduto per tre volte il G8. Sono un ottimo padre di 5 figli e ottimo nonno di 6 nipoti”. ”E sono uno dei primissimi contribuenti italiani. E poi sono incensurato. Ed è una cosa incredibile rispetto a quanto detto dai giudici sulla naturale capacità a delinquere”. <ref target="https://www.ilfattoquotidiano.it/2013/08/01/sentenza-mediaset-berlusconi-condannato-a-4-anni-annullata-linterdizione/673844/">Ma il 1 agosto del 2013 era stata la Cassazione a confermare la frode fiscale e la condanna a 4 anni.</ref></p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>