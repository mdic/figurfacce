<doc sitename="Il Fatto Quotidiano" title="M5s, Mussolini: &quot;Sono poveracci. Di Maio e Fico, anzi Figo, vadano con Rizzo, che con quella pelata mi ricorda qualcuno&quot; - Il Fatto Quotidiano" author="Gisella Ruccia" date="2018-04-13" url="https://www.ilfattoquotidiano.it/2018/04/13/m5s-mussolini-sono-poveracci-di-maio-e-fico-anzi-figo-vadano-con-rizzo-che-con-quella-pelata-mi-ricorda-qualcuno/4290777/" hostname="ilfattoquotidiano.it" description="Invettiva torrenziale dell’europarlamentare di Forza Italia, Alessandra Mussolini, ospite di Ecg Regione (Radio Cusano Campus), contro il M5s, reo a suo parere di aver definito Berlusconi “il male assoluto” per voce di Alessandro Di Battista. Mussolini attacca principalmente il leader: “Di Maio, anziché pensare ai temi veri, non fa altro che pensare a Berlusconi. Chi …" categories="Politica" tags="Alessandra Mussolini;Beppe Grillo;Europa;Forza Italia;Luigi di Maio;Migranti;Roberto Fico;Silvio Berlusconi;Virginia Raggi" fingerprint="22bc464ab17e4325">
  <main>
    <p>Invettiva torrenziale dell’europarlamentare di <hi rend="#b">Forza Italia, Alessandra Mussolini</hi>, ospite di <hi rend="#b">Ecg Regione</hi> (Radio Cusano Campus), contro il <hi rend="#b">M5s</hi>, reo a suo parere di aver definito <hi rend="#b">Berlusconi</hi> “il male assoluto” per voce di <hi rend="#b">Alessandro Di Battista</hi>. Mussolini attacca principalmente il leader: “<hi rend="#b">Di Maio</hi>, anziché pensare ai temi veri, non fa altro che pensare a Berlusconi. Chi evoca il male assoluto porta iella a se stesso e agli altri. Basti vedere quello che è successo a<hi rend="#b"> Fini</hi>. Di Maio pensasse al suo movimento e a quello che deve fare, anche perché, parlando male di Berlusconi, dà del delinquente a 5 milioni di elettori di Forza Italia. Berlusconi è sotto attacco dei <hi rend="#b">5 Stelle</hi>, che hanno la coda di paglia. Sono dei poveracci”. E aggiunge: “A Roma c’è quella<hi rend="#b"> Raggi</hi> con quell’orecchio: cadono gli alberi e si aprono le voragini, ormai si cammina con le cordate come in montagna. Però non mi sembra che ogni giorno si dica che la Raggi debba dimettersi. Io lo direi, ma per la sua incapacità, non perché è il male assoluto. La verità” – continua – “è che il M5S è un movimento nato in teatro con gli spettacoli di <hi rend="#b">Beppe Grillo</hi>. Non hanno elettori, ma una platea che devono riscaldare con battutacce, fregnacce, quello che dicono dalla mattina alla sera. Ora hanno il 32%, ma tra un po’ arrivano al <hi rend="#b">28%</hi>“. L’europarlamentare poi attacca la collega M5s, <hi rend="#b">Laura Ferrara</hi>: “In <hi rend="#b">Europa</hi> noi, <hi rend="#b">Forza Italia e Ppe</hi>, abbiamo dovuto bloccare il <hi rend="#b">delirio</hi> della Ferrara sui <hi rend="#b">migranti</hi>. Voleva bloccare i rimpatri con una riforma. I 5 Stelle sono strani, se non pericolosi. In Europa i 5 Stelle sono di <hi rend="#b">ultra-sinistra</hi>. Stanno culo e camicia con la sinistra più estrema”. E difende strenuamente <hi rend="#b">Berlusconi</hi>: “Pensare che non possa reagire è assurdo. E’ l’unico che è stato mandato via dal Senato, perché si deve fare prendere a calci? Lo show al Quirinale? Berlusconi è così, io lo conosco bene, ha carattere, personalità. Ha dato da mangiare a tutti, alla <hi rend="#b">Lega</hi>, a <hi rend="#b">Fratelli D’Italia</hi>“. Mussolini torna a bomba sul M5S: “Ma governassero col <hi rend="#b">Pd</hi>, visto che fanno tanto i fighetti. <hi rend="#b">Figo, e non Fico,</hi> è diventato presidente della Camera grazie ai nostri voti. E il fighetto ha dato una deroga a <hi rend="#b">LeU</hi> per creare un gruppo parlamentare. Da una parte parlano dei vitalizi, dall’altra aumentano le spese alla Camera dei Deputati. Qualcuno ha detto qualcosa? Si mettessero con <hi rend="#b">LeU</hi>, con <hi rend="#b">Rifondazione Comunista</hi>. Anzi” – chiosa – “vadano con quello lì, come si chiama? Non <hi rend="#b">Civati</hi>, ma <hi rend="#b">Marco Rizzo</hi>, che è carino, simpatico. Mi piace pure d’aspetto fisico, è pelato. Mi ricorda qualcuno. Dovrebbe stare da un’altra parte, lo vedo bello carico”</p>
    <p>Gentile lettore, la pubblicazione dei commenti è sospesa dalle 20 alle 9, i commenti per ogni articolo saranno chiusi dopo 72 ore, il massimo di caratteri consentito per ogni messaggio è di 1.500 e ogni utente può postare al massimo <hi rend="#b">150 commenti alla settimana</hi>. Abbiamo deciso di impostare questi limiti per migliorare la qualità del dibattito. È necessario attenersi <ref target="http://www.ilfattoquotidiano.it/termini-e-condizioni-dutilizzo/"> Termini e Condizioni di utilizzo del sito (in particolare punti 3 e 5)</ref>: evitare gli insulti, le accuse senza fondamento e mantenersi in tema con la discussione. I commenti saranno pubblicati dopo essere stati letti e approvati, ad eccezione di quelli pubblicati dagli utenti in white list (vedere il punto 3 della nostra policy). Infine non è consentito accedere al servizio tramite account multipli. Vi preghiamo di segnalare eventuali problemi tecnici al nostro </p>
    <p><ref target="mailto:tech+comments@ilfattoquotidiano.it">supporto tecnico</ref>La Redazione</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>