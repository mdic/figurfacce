<doc sitename="Il Fatto Quotidiano" title="Sala: &quot;Una piazza per Berlusconi? Tra dieci anni come prevede la legge, nessuna deroga&quot;. Forza Italia lo contesta - Il Fatto Quotidiano" author="F Q" date="2024-06-13" url="https://www.ilfattoquotidiano.it/2024/06/13/sala-una-piazza-per-berlusconi-tra-dieci-anni-come-prevede-la-legge-nessuna-deroga-forza-italia-lo-contesta/7585541/" hostname="ilfattoquotidiano.it" description="&quot;C'è il rispetto della persona però deroghe non le faremo. L'ho detto più volte&quot;" categories="Cronaca" tags="Giuseppe Sala;Silvio Berlusconi" fingerprint="7dfb604e79678110">
  <main>
    <head rend="h1">Sala: “Una piazza per Berlusconi? Tra dieci anni come prevede la legge, nessuna deroga”. Forza Italia lo contesta</head>
    <graphic src="https://st.ilfattoquotidiano.it/wp-content/uploads/2024/06/13/sala-berlusconi-690x362.jpg"/>
    <p>“C’è il <hi rend="#b">rispetto</hi> della persona<hi rend="#b">,</hi> però <hi rend="#b">deroghe</hi> non le faremo. L’ho detto più volte, quindi rimaniamo su questa posizione”. Il <hi rend="#b">sindaco</hi> di <hi rend="#b">Milano Giuseppe Sala</hi> – <ref target="https://www.ilfattoquotidiano.it/2024/06/12/berlusconi-a-un-anno-dalla-morte-lomaggio-di-mediaset-a-reti-unificate-e-di-vespa-sulla-rai-ad-arcore-la-messa-con-fascina-e-la-famiglia/7584218/">a un anno dalla scomparsa di Silvio Berlusconi</ref> – chiude la strada all’ipotesi che sia possibile già ora dedicare una via o una piazza all’ex premier. Il sindaco del capoluogo lombardo, a margine di una conferenza stampa, ha ribadito la volontà di</p>
    <p><hi rend="#b">rispettare le regole</hi>. La</p>
    <p><hi rend="#b">richiesta</hi>di deroga arrivata dal</p>
    <p><hi rend="#b">centrodestra</hi>, dunque, è stata</p>
    <p><hi rend="#b">rispedita</hi>al mittente.</p>
    <p><hi rend="#b">De Chirico: “Sono molte le eccezioni fatte per i suoi amici del Pd”</hi><lb/> Forza Italia ha risposto sottolineando, con<hi rend="#b"> Alessandro De Chirico</hi>, che “Sala ha <hi rend="#b">recentemente dedicato</hi> a <hi rend="#b">Lena D’Ambrosio</hi> un<hi rend="#b"> orto urbano</hi> a Quarto Oggiaro. Certo, un orto non è una piazza, tuttavia <hi rend="#b">sono molte le eccezioni fatte per gli amici del Pd</hi>“.</p>
    <p>La <hi rend="#b">possibilità di derogare ai 10 anni</hi> è <hi rend="#b">prevista</hi> dalla <hi rend="#b">legge</hi>: tramite una delega del ministero dell’Interno, il prefetto può bypassare i 10 anni di attesa <hi rend="#b">se si tratta di persone meritevoli</hi> nei <hi rend="#b">confronti</hi> della <hi rend="#b">Nazione</hi>. Berlusconi nel 2013 è stato <ref target="https://www.ilfattoquotidiano.it/2013/11/27/berlusconi-decaduto-da-senatore-cronaca-della-giornata-da-palazzo-madama/792390/">espulso dal Senato</ref> per la <hi rend="#b">legge Severino</hi> scattata in seguito alla <ref target="https://www.ilfattoquotidiano.it/2013/08/29/condanna-berlusconi-diritti-tv-depositate-in-cassazione-motivazioni-della-sentenza/695272/">condanna definitiva per frode fiscale al processo per i diritti Mediaset</ref>, scontata in parte con l’affidamento i servizi sociali.</p>
    <p>Condizione necessaria per la deroga è che il tutto venga <hi rend="#b">prima approvato dalla giunta</hi>, nel pieno rispetto delle regole.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>