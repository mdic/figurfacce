<doc sitename="Il Fatto Quotidiano" title="Bersani: &quot;Lodo Alfano è aberrante&quot;. Poi invita B. a risolvere in privato i suoi problemi penali - Il Fatto Quotidiano" author="Davide Milosa" date="2010-10-24" url="http://www.ilfattoquotidiano.it/2010/10/24/bersani-lodo-alfano-e-abberrante-poi-invita-b-a-risolvere-in-privato-i-suoi-problemi-penali/73413/" hostname="ilfattoquotidiano.it" description="Il Lodo Alfano? Per Pierluigi Bersani è un fatto abberrante “che verrebbe spazzato via con il referendum”. Il segretario del Pd ha parlato questa mattina a SkyTg24. “Il Paese ha tutti altri problemi, non c’è la barra in questo momento”. Insomma la posizione del Partito democratico è chiara. “Gli italiani non approverebbero una legge costituzionale …" categories="Politica" tags="Angelino Alfano;Crisi Economica;Governo;Silvio Berlusconi" fingerprint="a8bf1cbd2bbfa429">
  <main>
    <head rend="h1">Bersani: “Lodo Alfano è aberrante”. Poi invita B. a risolvere in privato i suoi problemi penali</head>
    <p><ref target="http://www.ilfattoquotidiano.it/wp-content/uploads/2010/10/bersani-1.jpg"/>Il Lodo Alfano? Per <graphic src="http://www.ilfattoquotidiano.it/wp-content/uploads/2010/10/bersani-1.jpg" title="Partito democratico -  manifestazione contro manovra finanziaria"/></p>
    <p><hi rend="#b">Pierluigi Bersani</hi>è un fatto abberrante “che verrebbe spazzato via con il referendum”. Il segretario del Pd ha parlato questa mattina a SkyTg24. “Il Paese ha tutti altri problemi, non c’è la barra in questo momento”. Insomma la posizione del Partito democratico è chiara. “Gli italiani non approverebbero una legge costituzionale ad personam’”. Per Bersani ecco cosa dovrebbe fare</p>
    <p><hi rend="#b">Berlusconi</hi>: “Il premier deve dire: ai miei problemi con la giustizia</p>
    <p><hi rend="#i">ghe pensi mi</hi>. Berlusconi potrebbe fare questo gesto storico che introdurrebbe un elemento di rasserenamento, anche se non di pacificazione nella politica italiana”.</p>
    <p>Bersani però va avanti. Per lui, infatti, il Cavaliere dovrebbe ritirare tutte le leggi ad personam come il legittimo impedimento e il processo breve. ” Dopodiché – ha aggiunto – i problemi sono altri. Sono due anni che non facciamo niente per gli italiani, a partire dal lavoro’.</p>
    <p>Il leader del Pd lancia poi un messaggio al governo. “Se il Lodo verrà ritirato potremmo iniziare un dialogo sulla riforma fiscale”. Quindi sul fronte della crisi dentro al quale si è infilato ieri <hi rend="#b">Gianfranco Fini</hi>, lo stesso Bersani ribadisce che “se un governo tecnico ci sarà, dovrà occuparsi di una nuova legge elettorale”.</p>
    <p>Passaggio obbligato sul caos rifiuti nel Napoletano. “Non credo che ora sia il momento di andare a Terzigno ad accendere fuochi che sono giaà troppo alti”. Dopodiché ha aggiunto: “Questa emergenza non si governa con i miracoli, perché i miracoli servono solo alla propaganda e poi finiscono in discarica… Non si puo’ pensare di governare un paese e risolvere i problemi del paesi con i miracoli. Nei momenti difficili, bisogna chiedere e dare la solidarietà, non si può chiamare Mandrake per risolvere i problemi”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>