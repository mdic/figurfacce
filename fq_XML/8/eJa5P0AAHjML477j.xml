<doc sitename="Il Fatto Quotidiano" title="Guerra Russia-Ucraina, Travaglio a La7: &quot;Per Letta in Italia c'è impressionante filoputinismo da alcuni anni? Solennissima sciocchezza&quot; - Il Fatto Quotidiano" author="F Q" date="2022-03-23" url="https://www.ilfattoquotidiano.it/2022/03/23/guerra-russia-ucraina-travaglio-a-la7-per-letta-in-italia-ce-impressionante-filoputinismo-da-alcuni-anni-solennissima-sciocchezza/6534672/" hostname="ilfattoquotidiano.it" description="&quot;SOLENNISSIMA SCIOCCHEZZA&quot;, Marco Travaglio definisce così la posizione di Enrico Letta, secondo cui negli ultimi anni ci sarebbe un &quot;impressionante filoputinismo&quot; [Video]" categories="La7" tags="Enrico Letta;Guerra Russia Ucraina;Marco Travaglio;Matteo Renzi;Paolo Gentiloni;Silvio Berlusconi;Vladimir Putin" fingerprint="9cc4681db09b582a">
  <main><p>“<hi rend="#b">Enrico Letta</hi> dice che in Italia c’è un<hi rend="#b"> impressionante filoputinismo cominciato negli anni scorsi</hi>? A me sembra una <hi rend="#b">solennissima sciocchezza</hi>. Durante <hi rend="#b">il secondo e il terzo governo Berlusconi</hi>, noi siamo stati le <hi rend="#b">cheerleader di Putin,</hi> che nel frattempo aveva fatto già ammazzare giornalisti e aveva fatto le sue guerra. Non c’era niente di nuovo da scoprire rispetto a Putin e al suo regime”. Così, a <ref target="http://www.la7.it/ottoemezzo"> “Otto e mezzo” </ref>(La7), il direttore de </p><p><hi rend="#b">commenta le dichiarazioni del segretario dem</hi></p><hi rend="#i">Il Fatto Quotidiano</hi>Marco Travaglio<p><hi rend="#b">Enrico Letta</hi>sul filoputinismo italiano, a suo dire iniziato solo da qualche anno.</p><p>Travaglio aggiunge: “<hi rend="#b">Berlusconi</hi> è stato l’unico presidente del Consiglio del mondo, a parte forse <hi rend="#b">Lukashenko</hi>, ad aver definito Putin <hi rend="#b">“un dono del Signore”</hi> e <hi rend="#b">“un uomo di pace”</hi>. In Italia, invece, c’è il problema inverso, cioè una specie di <hi rend="#b">caccia alle streghe</hi> condotta dalle Sturmtruppen che non consentono nemmeno un ragionamento o un pensiero diverso. C’è una sorta di caccia all’uomo che criminalizza chi cerca le cause della guerra, scambiandole col dar ragione a Putin. Quando – continua – a scuola studiavamo la storia, sapevamo che l’aver umiliato la Germania dopo la prima guerra mondiale aveva prodotto la seconda e nessuno ha mai pensato che, scrivendo quella semplice e pure verità sui libri di storia, stava giustificando <hi rend="#b">Hitler</hi>. Adesso chiunque cerchi le cause di questa guerra, che non è certamente iniziata lo scorso 24 febbraio ma che dura da una decina d’anni e che ha molte concause, viene indicato come un servo di Putin”.</p><p>Il direttore del Fatto conclude: “In Italia non c’è nessun filoputinismo, queste sono tutte sciocchezze che vengono dette per <hi rend="#b">utilizzare la guerra e la resistenza degli ucraini per regolare conti alla buvette di Montectorio.</hi> È una cosa ignobile che non fa onore a chi ci prova. Io ricordo solo che negli anni in cui eravamo ‘atlantisti’, secondo alcuni,<ref target="https://www.ilfattoquotidiano.it/2022/03/03/guerra-in-ucraina-il-governo-renzi-autorizzo-una-maxi-vendita-di-blindati-a-mosca-nel-2015-ma-era-in-vigore-un-embargo-da-luglio-2014/6513857/"> i governi Renzi e Gentiloni hanno fatto dell’Italia il terzo Paese violatore dell’embargo fornendo armi alla Russia</ref>, poco meno di quello che facevano i francesi e i tedeschi che, a loro volta violavano l’embargo”.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>