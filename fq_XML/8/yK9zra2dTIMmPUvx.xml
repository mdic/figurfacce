<doc sitename="Il Fatto Quotidiano" title="Silvio Berlusconi e gli auguri alla fidanzata Marta Fascina per il 32esimo compleanno" author="F Q" date="2022-01-10" url="https://www.ilfattoquotidiano.it/2022/01/10/silvio-berlusconi-e-gli-auguri-alla-fidanzata-marta-fascina-per-il-32esimo-compleanno/6450597/" hostname="ilfattoquotidiano.it" description="MARTA FASCINA COMPIE 32 ANNI Gli auguri di Silvio Berlusconi alla fidanzata" categories="Attualità" tags="Forza Italia;Silvio Berlusconi" fingerprint="5b26126c133cc60d">
  <main>
    <p>“Buon compleanno, Marta”. Così, senza troppi giri di parole, ieri 9 gennaio <hi rend="#b">Silvio Berlusconi</hi> (85 anni) ha celebrato via social la fidanzata <hi rend="#b">Marta Fascina</hi> nel giorno del suo<hi rend="#b"> 32esimo compleanno</hi>. Nella foto sono entrambi vestiti di blu, circondati da luminarie natalizie e con uno sguardo intenso che li lega.</p>
    <p>I due fanno coppia da circa 2 anni, il loro è un rapporto ormai conclamato nonostante tendano a mantenere riservatezza sul rapporto di coppia, fatta eccezione per <ref target="https://www.ilfattoquotidiano.it/2021/07/02/silvio-berlusconi-la-foto-a-letto-postata-dalla-fidanzata-marta-fascina/6248912/">qualche foto più ‘intima’ (poi prontamente cancellata) </ref>postata sul profilo social della <hi rend="#b">deputata di Forza Italia</hi>. Per il resto, su profilo di Fascina si parla solo di lavoro: Berlusconi, Berlusconi, qualche scatto di Bertolaso e poi ancora Berlusconi.</p>
    <p>Buon compleanno, Marta <ref target="https://t.co/5QNq71InYy">pic.twitter.com/5QNq71InYy</ref></p>
    <quote>
      <p>— Silvio Berlusconi (@berlusconi)</p>
      <ref>January 9, 2022</ref>
    </quote>
  </main>
  <comments/>
</doc>