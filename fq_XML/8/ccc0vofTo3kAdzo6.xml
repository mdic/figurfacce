<doc sitename="Il Fatto Quotidiano" title="Quirinale, Conte: &quot;Berlusconi candidato del centrodestra? Serve fronte progressista con nome diverso. Escludo voti M5S per lui&quot; - Il Fatto Quotidiano" author="Manolo Lanaro" date="2022-01-14" url="https://www.ilfattoquotidiano.it/2022/01/14/quirinale-conte-berlusconi-candidato-del-centrodestra-serve-fronte-progressista-con-nome-diverso-escludo-voti-m5s-per-lui/6456226/" hostname="ilfattoquotidiano.it" description="E sull'idea di rimpasto con i segretari partito resta tiepido: &quot;Assicurare continuità all'azione del governo&quot; [VIDEO]" categories="Politica" tags="Giuseppe Conte;Quirinale;Silvio Berlusconi" fingerprint="a99e1dbd3c6f6504">
  <main>
    <p>Il leader del Movimento del M5S,<hi rend="#b"> Giuseppe Conte</hi>, dichiara a <ref target="http://ilfattoquotidiano.it/">ilfattoquotidiano.it</ref> sulla proposta partita da Leu di una candidatura comune del campo democratico di alto profilo morale “noi aspettiamo innanzitutto che la candidatura di Berlusconi non venga ufficializzata, perché essendo una candidatura di parte rallenterebbe semplicemente le trattative che sono in corso per arrivare a una soluzione e a una personalità quanto più ampiamente condivisa, quindi rivolgeremo un appello alle forze di centrodestra affinché non insistano su una candidatura di parte”. “Se invece dal centrodestra arrivasse – come già avvenuto nelle scorse ore (e come confermato da una nota al termine del vertice del centrodestra <hi rend="#i">ndr</hi>.) – un pieno sostegno alla candidatura di <hi rend="#b">Silvio Berlusconi</hi>? Sicuramente ci sarà un fronte contrapposto – risponde Conte – e a quel punto le restanti forze del fronte progressista dovranno proporre una candidatura diversa”. L’ex premier esclude franchi tiratori pro Berlusconi nelle file M5S. “<hi rend="#b">Mi sento di escluderlo</hi> – sottolinea – Ho visto nella nostra riunione congiunta unità rispetto ai principi che condividiamo e la candidatura di Berlusconi non appare compatibile con i principi e i valori che abbiamo e con l’obiettivo di trovare una candidatura condivisa”. Intanto, per il dopo Quirinale, tiene banco l’ipotesi di un rimpasto, lanciata da Matteo Salvini per rafforzare l’azione del governo con l’ingresso dei segretari dei partiti che compongono l’attuale maggioranza. Sull’ipotesi però Conte resta tiepido. “Adesso prima dobbiamo trovare la soluzione per il Quirinale e poi rifletteremo sugli scenari conseguenti. Sicuramente – aggiunge Conte – c’è interesse da parte di tutti quelli che hanno una responsabilità politica ad assicurare continuità nell’azione di governo”. Quindi Conte conclude, allontano l’ipotesi di elezioni anticipate: “In questo momento il Paese ha bisogno di stabilità e soluzioni per i cittadini, ristori sui quali siamo già in ritardo e un intervento sul caro bollette. Poi si ritroveranno altre soluzioni più generali”.</p>
    <p>Gentile lettore, la pubblicazione dei commenti è sospesa dalle 20 alle 9, i commenti per ogni articolo saranno chiusi dopo 72 ore, il massimo di caratteri consentito per ogni messaggio è di 1.500 e ogni utente può postare al massimo <hi rend="#b">150 commenti alla settimana</hi>. Abbiamo deciso di impostare questi limiti per migliorare la qualità del dibattito. È necessario attenersi <ref target="http://www.ilfattoquotidiano.it/termini-e-condizioni-dutilizzo/"> Termini e Condizioni di utilizzo del sito (in particolare punti 3 e 5)</ref>: evitare gli insulti, le accuse senza fondamento e mantenersi in tema con la discussione. I commenti saranno pubblicati dopo essere stati letti e approvati, ad eccezione di quelli pubblicati dagli utenti in white list (vedere il punto 3 della nostra policy). Infine non è consentito accedere al servizio tramite account multipli. Vi preghiamo di segnalare eventuali problemi tecnici al nostro </p>
    <p><ref target="mailto:tech+comments@ilfattoquotidiano.it">supporto tecnico</ref>La Redazione</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>