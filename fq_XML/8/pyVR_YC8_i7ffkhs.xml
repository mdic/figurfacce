<doc sitename="Il Fatto Quotidiano" title="Nanni Moretti: &quot;Berlusconi al Quirinale è divisivo? No, squalificato e indecoroso&quot; - Il Fatto Quotidiano" author="F Q" date="2022-01-21" url="https://www.ilfattoquotidiano.it/2022/01/21/nanni-moretti-berlusconi-al-quirinale-e-divisivo-no-squalificato-e-indecoroso/6464501/" hostname="ilfattoquotidiano.it" description="“Berlusconi è troppo ‘divisivo’, dicono in molti. No, la cosa è più semplice: un personaggio così squalificato e indecoroso non può diventare presidente della Repubblica”. Lo scrive il regista Nanni Moretti in un post su Instagram, come commento a un’immagine tratto dal suo film Il Caimano. Visualizza questo post su Instagram Un post condiviso da …" categories="Cinema" tags="Nanni Moretti;Silvio Berlusconi" fingerprint="c9ee102cfabe4fad">
  <main>
    <p>“Berlusconi è troppo ‘divisivo’, dicono in molti. No, la cosa è più semplice: un personaggio così squalificato e indecoroso non può diventare presidente della Repubblica”. Lo scrive il regista<hi rend="#b"> Nanni Moretti</hi> in un post su Instagram, come commento a un’immagine tratto dal suo film Il Caimano.</p>
    <quote>Visualizza questo post su Instagram</quote>
    <p>Il film, uscito nel 2006, raccontava le vicende di un produttore cinematografico di serie B, Bruno Bonomo (<hi rend="#b">Silvio Orlando</hi>), che cerca di salvarsi dal fallimento grazie al copione di una giovane regista (<hi rend="#b">Jasmine Trinca</hi>), incentrato sulla vita di <hi rend="#b">Silvio Berlusconi</hi> e intitolato proprio<hi rend="#i"> Il Caimano</hi>. Nonostante le resistenze della produzione e la defezione dell’attore protagonista incaricato di interpretare il Cavaliere, Bonomo ricorre a tutte a tutte le sue finanze per girare il film. Viene però portata a termine solo l’ultima scena: Berlusconi entra in tribunale per presenziare alla lettura della sentenza di un processo che lo vede imputato ed è condannato a 7 anni. Fuori dall’aula viene però acclamato dalla <hi rend="#b">folla</hi>, a differenza dei <hi rend="#b">giudici</hi>. Questi ultimi infatti diventano vittima dello stesso pubblico festante di prima, che getta loro di tutto, fra cui bombe Molotov. Moretti fu inoltre fra i fondatori del cosiddetti ‘<hi rend="#b">girotond</hi>i’, nati nei primi anni 2000: manifestazioni in difesa dei princìpi di democrazia e legalità. La protesta era diretta proprio all’attuale leader di Forza Italia, all’epoca presidente del Consiglio, ma puntava anche ai partiti di Sinistra accusati di essere un’opposizione poco adeguata.</p>
  </main>
  <comments/>
</doc>