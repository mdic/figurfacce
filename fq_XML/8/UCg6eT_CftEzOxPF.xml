<doc sitename="Il Fatto Quotidiano" title="Risolto il giallo: all'asta va villa Boldrocchi Il Cavaliere si tiene stretta villa Certosa - Il Fatto Quotidiano" author="Davide Vecchi" date="2010-07-13" url="http://www.ilfattoquotidiano.it/2010/07/13/risolto-il-giallo-allasta-va-villa-boldrocchi-il-cavaliere-si-tiene-stretta-villa-certosa/39416/" hostname="ilfattoquotidiano.it" description="Villa La Certosa non è in vendita. E’ ufficiale. Il dubbio era sorto dalla pubblicazione sul sito della casa d’aste Christie’s di un annuncio, ripreso da Dagospia e poi rimbalzato su molti quotidiani. E di fatto, a vedere le foto e a leggere l’inserzione, sembrava si trattasse dell’adorata residenza estiva del premier Silvio Berlusconi. Certo, …" categories="Società" tags="Silvio Berlusconi;Villa Certosa" fingerprint="b78ff3c2691a2bb1">
  <main>
    <head rend="h1">Risolto il giallo: all’asta va villa Boldrocchi <lb/> Il Cavaliere si tiene stretta villa Certosa</head>
    <p><ref target="http://www.ilfattoquotidiano.it/wp-content/uploads/2010/07/christie.bmp"/>Villa La Certosa non è in vendita. E’ ufficiale. Il dubbio era sorto dalla pubblicazione sul sito della <graphic src="http://www.ilfattoquotidiano.it/wp-content/uploads/2010/07/christie.bmp" title="christie"/></p>
    <p><ref target="http://www.christiesgreatestates.com/greatest_estates/view_32467/#">casa d’aste Christie’s</ref>di un annuncio,</p>
    <p><ref target="http://www.dagospia.com/rubrica-1/varie/articolo-17227.htm">ripreso da</ref>e poi rimbalzato su molti quotidiani. E di fatto, a vedere le foto e a leggere l’inserzione, sembrava si trattasse dell’adorata residenza estiva del premier</p>
    <hi rend="#i">Dagospia</hi>
    <p><hi rend="#b">Silvio Berlusconi</hi>. Certo, nessun riferimento al giardino di cactus, alle giostre per i festini, alle serre, al passaggio in stile James Bond nelle rocce, al vulcano, ai laghetti. Ma già il titolo</p>
    <p><ref target="http://www.christiesgreatestates.com/greatest_estates/view_32467/#">“tenuta presidenziale in Costa Smeralda”</ref>lasciava intendere qualche collegamento con il Cavaliere. La casa d’asta descrive l’immobile come un “esclusivo quartiere a pochi minuti dalla Marina di Porto Rotondo”, una “magnifica proprietà immobiliare di 19mila metri quadrati composta da 4 ville, con vista su un mare cristallino”. Ancora: “Questa tenuta presidenziale è circondata da un grande parco e offre privacy assoluta. Ideale per un ritiro aziendale o per riunioni di famiglia. Sarebbe perfetta per ospitare celebrità quali mecenate, zar e statisti”. Chiaro no? Pensare che in vendita fosse il ritiro sardo del premier, o almeno di una sua parte, era più che legittimo. In realtà la proprietà appartiene alla famiglia</p>
    <p><hi rend="#b">Boldrocchi</hi>, imprenditori milanesi titolari di un’azienda fondata nel 1909 e oggi presente in tutta Europa, Stati Uniti e India. La Boldrocchi group è una multinazionale dell’elettromeccanica che nel 1997 ha anche acquisito la De Cardenas di Arcore e che ha mostrato interesse per la partita dell’eolico sardo.</p>
    <p>Risolto dunque il mistero. Come del resto spiega Julia Bracco dell’Immobilsarda, che segue villa Boldrocchi. “L’eventuale vendita della residenza del premier non sarebbe un’operazione da effettuare attraverso un’asta o un sito internet”. E lei lo sa bene, considerato che il padre, Giancarlo Bracco, ha ricevuto offerte dall’estero per l’acquisto della residenza estiva del premier. “Ma quella è una realtà talmente importante, bella, curata che ci vuole qualcuno che se ne innamori perdutamente”.</p>
    <p>Se qualcuno voleva comprare la tenuta sarda di Silvio Berlusconi deve dunque rinunciare e ripiegare su villa <hi rend="#b">Boldrocchi</hi>. O altrimenti, sempre a Porto Rotondo, è in vendita anche l’abitazione della famiglia romana Di Cesare. Un affare: <ref target="http://www.tribunaletempiopausania.it/astegiudiziarie/Secondasel.aspx?id=309534&amp;ida=140106&amp;idp=177093&amp;m=&amp;t=">10 milioni 553 mila euro da acquistare all’asta giudiziaria </ref>fissata per il 19 ottobre 2010 presso il tribunale di Tempio Pausania.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>