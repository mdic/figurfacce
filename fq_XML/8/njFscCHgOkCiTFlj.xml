<doc sitename="Il Fatto Quotidiano" title="Andrea Roncato: &quot;Berlusconi chiamava anche alle 2 di notte se una battuta non gli piaceva. Poi veniva in discoteca con noi&quot; - Il Fatto Quotidiano" author="F Q" date="2022-05-09" url="https://www.ilfattoquotidiano.it/2022/05/09/andrea-roncato-berlusconi-chiamava-anche-alle-2-di-notte-se-una-battuta-non-gli-piaceva-poi-veniva-in-discoteca-con-noi/6585370/" hostname="ilfattoquotidiano.it" description="&quot;CON BERLUSCONI NON ANDAVAMO MICA IN DISCOTECA A RIMORCHIARE&quot; L'attore racconta" categories="Attualità" tags="Silvio Berlusconi" fingerprint="aa8c942df30f268b">
  <main>
    <p><hi rend="#b">Andrea Roncato</hi> si è raccontato in una lunga intervista a <hi rend="#i">Libero</hi> in occasione dell’uscita del film <hi rend="#i"> Vecchie Canaglie</hi>, con </p>
    <p><hi rend="#b">Lino Banfi</hi>. Lui nella vita accetta di definirsi “canaglia” ma, dice, “in senso buono: ‘canaglia’ è un uomo truffaldino, ma simpatico, brillante”. Viveur dichiarato (anche da se stesso), alla domanda se Berlusconi abbia mai ballato con lui in discoteca risponde deciso: “Avevamo un ottimo rapporto, molto diretto.</p>
    <p><hi rend="#b">Se una tua battuta non gli piaceva, Berlusconi ti chiamava anche alle due di notte</hi>. Poi, sì, è vero: veniva a mangiare con noi e pure in discoteca se capitava (…).</p>
    <p><hi rend="#b">Andavamo in discoteca per ridere, mica per conquistare le ragazze</hi>. Berlusconi era un simpatico e si è rivelato anche un grande professionista: c’è chi lo accusa di molte cose, ma se queste persone fossero obiettive dovrebbero riconoscere che a livello industriale è stato uno dei più bravi, e anche a livello politico non aveva poi tante idee sbagliate… di certo, meglio di chi c’è adesso”. Roncato chiarisce anche un’affermazione fatta da lui stesso su un passato lagato all’uso di droghe: “Ecco, capiamoci. Non è che io sia uscito dal tunnel della droga, o robe del genere: non c’era nessun tunnel. Mica sono finito a San Patrignano.</p>
    <p><hi rend="#b">Semplicemente per un paio d’anni ho frequentato compagnie sbagliate, a cui non sapevo dire di no</hi>… Lo avevo raccontato solo per sensibilizzare i giovani invece poi la stampa ci ha cavalcato su…”.</p>
  </main>
  <comments/>
</doc>