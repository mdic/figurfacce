<doc sitename="Il Fatto Quotidiano" title="Si scaldano i motori del No B Day 2 - Il Fatto Quotidiano" author="RQuotidiano" date="2010-08-22" url="http://www.ilfattoquotidiano.it/2010/08/22/si-scaldano-i-motori-del-no-b-day-2/52197/" hostname="ilfattoquotidiano.it" description="Da mesi gli iscritti e i sostenitori del Popolo Viola chiedevano a gran voce di scendere in piazza. Ce lo chiedevano dalla pagina di Facebook, in decine di email che arrivavano ai vari indirizzi, ce lo chiedevano studenti e insegnanti esasperati dalle condizioni in cui versa l’istruzione, operai cassintegrati, ricercatori ridotti alla fame, ce lo …" categories="Politica" tags="No-B Day;Silvio Berlusconi" fingerprint="6daff1e418e5c2ae">
  <main>
    <head rend="h1">Si scaldano i motori del No B Day 2</head>
    <p>ma anche una nuova legge elettorale e una normativa sul conflitto d'interessi</p>
    <p>Da mesi gli iscritti e i sostenitori del Popolo Viola chiedevano a gran voce di scendere in piazza. Ce lo chiedevano dalla pagina di <hi rend="#b">Facebook</hi>, in decine di email che arrivavano ai vari indirizzi, ce lo chiedevano studenti e insegnanti esasperati dalle condizioni in cui versa l’istruzione, operai cassintegrati, ricercatori ridotti alla fame, ce lo chiedevano giornalisti,, bloggers e moltissimi giovani che desideravano fare un ultimo tentativo prima di emigrare all’estero.<lb/> L’appuntamento è fissato, 2 ottobre 2010, stessa città Roma, stessa piazza della Repubblica, anche il nome è lo stesso No Berlusconi day 2 ma questa volta non ci accontentiamo delle dimissioni del premier. Già dopo il <hi rend="#b">5 dicembre 2009</hi>, pur rimanendo le dimissioni il punto cardine della nostra proposta, era via via nata la necessità di ampliare i temi delle lotte del Popolo Viola, aprendo la grande stagione di battaglie civili e di risveglio sociale che ha caratterizzato la storia politica del Paese dal 5 dicembre ad oggi, dalle <hi rend="#b">iniziative in difesa della Costituzione</hi> e contro il legittimo impedimento e il processo breve fino alla grande </p>
    <p><hi rend="#b">campagna contro la legge bavaglio</hi>, l’ennesimo escamotage pensato da Berlusconi per proteggere se stesso e le “cricche” che lo sostengono e per salvare dai processi e dal giudizio dell’opinione pubblica gli indagati, i condannati, i corrotti, i corruttori e i mafiosi presenti all’interno del suo governo, del Parlamento e nella rete di poteri, spesso occulti come la P3, che tiene in piedi il cosiddetto berlusconismo.</p>
    <p>Ci siamo interrogati molto, ed è apparso chiaro che le dimissioni non bastano più, adesso serve garantire ai cittadini elezioni democratiche, non viziate dal dominio dei media berlusconiani, da una legge elettorale che di fatto priva i cittadini del diritto di scegliere i propri rappresentanti. Il popolo viola ha risposto immediatamente mobilitandosi dal web e sul territorio, di ora in ora si moltiplicano le adesioni da parte di associazioni, di personalità dell’informazione, della cultura e della politica, cittadini stanno spontaneamente organizzandosi da tutta Italia organizzando e prenotando pullman per essere presenti</p>
    <p><hi rend="#b">il 2 ottobre al No Berlusconi day 2</hi>da Milano a Trieste a Napoli, dalla Sicilia alla</p>
    <p>Sardegna.</p>
    <p>Abbiamo aperto un</p>
    <p>
      <hi rend="#b">nel quale sarà possibile trovare l’appello e le informazioni circa i trasporti per Roma, il modo trasparente per sostenere la manifestazione tramite una donazione, i riferimenti utili a chiunque desideri esserci, aiutare, collaborare e sostenere la manifestazione.</hi>
    </p>
    <ref target="http://noberlusconiday2.wordpress.com/">blog dedicato al NBd2</ref>
    <p>Il 2 ottobre nella stessa città, nella stessa piazza alla stessa ora Il popolo viola chiederà che dopo le dimissioni di Berlusconi si operi tempestivamente per la modifica dell’attuale legge elettorale e per una nuova legge sul conflitto di interessi che impedisca il riproporsi dei nuovi Berlusconi. E poi subito al voto per nuove elezioni libere e democratiche.</p>
    <p>
      <hi rend="#i">Silvia Bartolini e Paola Barbati per il popolo viola</hi>
    </p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>