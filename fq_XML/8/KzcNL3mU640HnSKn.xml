<doc sitename="Il Fatto Quotidiano" title="Le rivelazioni di Blair: &quot;Quando B. si diede da fare per le Olimpiadi di Londra 2012&quot; - Il Fatto Quotidiano" author="RQuotidiano" date="2010-09-01" url="http://www.ilfattoquotidiano.it/2010/09/01/le-rivelazioni-di-blair-quando-berlusconi-si-diede-da-fare-per-le-olimpiadi-di-londra-2012/55408/" hostname="ilfattoquotidiano.it" description="Che ci fosse amicizia tra i due era intuibile. Ma che le Olimpiadi del 2012 Londra se le fosse aggiudicate grazie alla buona parola del Cavaliere, ha del curioso. A confermarlo è lo stesso ex premier inglese Tony Blair. La insolare rivelazione sta scritta nel sua ultima autobiografia ( “Un viaggio”), da oggi nelle librerie: …" categories="Olimpiadi" tags="Londra;Silvio Berlusconi;Tony Blair" fingerprint="e30b3007c88f4222">
  <main>
    <head rend="h1">Le rivelazioni di Blair: “Quando B. si diede <lb/> da fare per le Olimpiadi di Londra 2012″</head>
    <p>Che ci fosse amicizia tra i due era intuibile. Ma che le Olimpiadi del 2012 Londra se le fosse aggiudicate grazie alla buona parola del Cavaliere, ha del curioso. A confermarlo è lo stesso ex premier inglese <hi rend="#b">Tony Blair</hi>. La insolare rivelazione sta scritta nel sua ultima autobiografia ( “Un viaggio”), da oggi nelle librerie: “C’è un’ultima persona senza la quale non avremmo potuto vincere: <hi rend="#b">Silvio Berlusconi</hi>”. Per questo l’ex primo ministro inglese rivela: “Lo ammiro”</p>
    <p>Blair ricorda alcuni particolari della visita a villa Certosa, in Sardegna. Quando, nell’agosto 2004, un Silvio Berlusconi fresco di trapianto, scrive Blair, lo avrebbe soccorso: “Gli avevo fatto visita per chiedergli aiuto sulla candidatura. L’Italia era uno dei protagonisti fondamentali. Mi aveva domandato fino a che punto fosse importante per noi ottenere le Olimpiadi. “Molto” risponde Blair. Che poi scrive: “Berlusocni mi disse. sei mio amico non ti prometto niente, ma vedrò cosa posso fare”. Un comportamento, si legge nel libro “tipico di Silvio ed è per questo che lo ammiro. Quasi tutti i politici promettono, ma poi non combinano nulla. Lui non aveva promesso, aveva agito”.</p>
    <p>Dopodiché l’ex inquilino di Dowining street mette in guardia dietrologi e malpensanti: “I rapporti personali contano, questo è ovvio – scrive ancora Blair – ma chi pensa siano elaborati stratagemmi e calcoli matematici a determinare le negoziazioni e i compromessi, sembra ignorarlo. A tutti i livelli, ma soprattutto ai vertici, la politica ruota intorno alle persone. Se un leader ti piace, cerchi di aiutarlo anche se ciò può andare contro i tuoi interessi. Se non ti piace, non lo aiuti. Se prendi le distanze per motivi politici – per esempio perché, come nel caso di Silvio, c’è più di una controversia sul suo conto – va benissimo, ma non illuderti: a perdere è il tuo Paese”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>