<doc sitename="Il Fatto Quotidiano" title="Frode fiscale Mediaset, i giudici di Brescia dicono no a Berlusconi: &quot;Inammissibile la richiesta di revisione della sentenza&quot; - Il Fatto Quotidiano" author="F Q" date="2022-02-23" url="https://www.ilfattoquotidiano.it/2022/02/23/frode-fiscale-mediaset-i-giudici-di-brescia-dicono-no-a-berlusconi-inammissibile-la-richiesta-di-revisione-della-sentenza/6504127/" hostname="ilfattoquotidiano.it" description="Sentenza Mediaset, i giudici di Brescia bocciano la richiesta di Berlusconi" categories="Giustizia" tags="Brescia;Mediaset;Processo Mediaset;Silvio Berlusconi" fingerprint="eda8c83152c66219">
  <main>
    <head rend="h1">Frode fiscale Mediaset, i giudici di Brescia dicono no a Berlusconi: “Inammissibile la richiesta di revisione della sentenza”</head>
    <graphic src="https://st.ilfattoquotidiano.it/wp-content/uploads/2021/10/24/berlusconi-690x362.jpg"/>
    <p><hi rend="#b">Niente processo</hi> a Brescia per la revisione della <ref target="https://www.ilfattoquotidiano.it/2013/08/01/sentenza-mediaset-berlusconi-condannato-a-4-anni-annullata-linterdizione/673844/">sentenza milanese che aveva portato alla condanna (poi estinta) di Silvio Berlusconi in via definitiva a 4 anni e a 10 milioni di risarcimento all’Agenzia delle Entrate per frode fiscale sui diritti tv Mediaset</ref></p>
    <p><hi rend="#b">.</hi>La Corte d’Appello di</p>
    <p><hi rend="#b">Brescia</hi>ha infatti giudicato</p>
    <p>
      <hi rend="#b">“inammissibile”</hi>
    </p>
    <p><ref target="https://www.ilfattoquotidiano.it/in-edicola/articoli/2022/01/13/frode-rifare-il-processo-mediaset-berlusconi-non-ha-perso-le-speranze/6454194/">la richiesta dell’ex premier</ref>, come riporta il</p>
    <p><hi rend="#i">Corriere della Sera</hi>, perché “non sostenuta da alcuna</p>
    <p><hi rend="#b">prova nuova</hi>precedentemente esaminata, ma mero</p>
    <p><hi rend="#b">tentativo</hi>di riproporre</p>
    <p><hi rend="#b">deduzioni difensive</hi>già affrontate e risolte in senso negativo, il cui esame si risolverebbe in un inammissibile quarto grado di giudizio”.</p>
    <p>L’ordinanza, che condanna il leader di <hi rend="#b">Forza</hi><hi rend="#b">Italia</hi> a pagare <hi rend="#b">mille euro</hi> alla Cassa delle Ammende, è stata adottata il <hi rend="#b">30 novembre 2021</hi>. Berlusconi, stando a quanto riferisce il <hi rend="#i">Corriere</hi>, insisteva sul fatto che sentenze successive, come nei processi <hi rend="#b">Mediatrade</hi> le assoluzioni di <hi rend="#b">Fedele Confalonieri</hi> o del figlio <hi rend="#b">Piersilvio,</hi> o come il verdetto del Tribunale civile di Milano su un risarcimento chiesto da Mediaset al coimputato produttore <hi rend="#b">Frank Agrama,</hi> fossero entrate in conflitto con la propria condanna. Per i giudici bresciani, si “impone in modo macroscopico il fatto che da un lato queste sentenze hanno valutato la condotta di <hi rend="#b">imputati diversi</hi> da Berlusconi, e dall’altro lato hanno riguardato fatti <hi rend="#b">ontologicamente diversi</hi> e cronologicamente commessi in <hi rend="#b">periodi</hi><hi rend="#b">diversi</hi>“.</p>
    <p>Quanto alla circostanza, addotta dall’ex premier, di essere stato in Cassazione nel 2013 “sottratto al proprio <hi rend="#b">giudice naturale,</hi> aver subito una indebita compressione dei tempi di difesa, ed essere stato giudicato da un magistrato prevenuto”, ai fini della revisione “<hi rend="#b">non</hi><hi rend="#b">è sufficiente</hi> che la violazione di questi principi venga argomentata dal condannato, ma è necessario che risulti accertata dalla <hi rend="#b">Corte europea</hi> dei diritti dell’uomo”, alla quale Berlusconi si è rivolto tempo fa senza avere ad oggi delle risposte.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>