<doc sitename="Il Fatto Quotidiano" title="Ghedini non ferma Report. In onda lo scandalo Aci e le ville off shore di B. - Il Fatto Quotidiano" author="RQuotidiano" date="2010-10-17" url="http://www.ilfattoquotidiano.it/2010/10/17/immobili-off-shore-di-berlusconi-ghedini-minaccia-report-se-va-in-onda-querelo/72126/" hostname="ilfattoquotidiano.it" description="Niccolò Ghedini non ferma Report. Questo pomeriggio il parlamentare Pdl, nonché avvocato del premier Silvio Berlusconi, aveva annunciato querele e chiesto che lo stop della puntata. “Gli articoli apparsi quest’oggi su alcuni quotidiani e che trarrebbero origine dal programma Report, che dovrebbe andare in onda questa sera su Rai Tre, sono totalmente fuorvianti e palesemente …" categories="Media" tags="Antigua;Milena Gabanelli;Niccolò Ghedini;Report;Silvio Berlusconi" fingerprint="eec1332ff6a95c29">
  <main>
    <head rend="h1">Ghedini non ferma Report. In onda lo scandalo Aci e le ville off shore di B.</head>
    <p><hi rend="#b"/> non ferma Report. Questo pomeriggio il parlamentare Pdl, nonché avvocato del premier </p>
    <graphic src="http://www.ilfattoquotidiano.it/wp-content/uploads/2010/10/report_interna.jpg" title="report_interna"/>
    <p>
      <hi rend="#b">Silvio</hi>
    </p>
    <p><hi rend="#b">Berlusconi</hi>, aveva annunciato querele e chiesto che lo stop della puntata. “Gli articoli apparsi quest’oggi su alcuni quotidiani e che trarrebbero origine dal programma</p>
    <p><hi rend="#b">Report</hi>, che dovrebbe andare in onda questa sera su Rai Tre, sono totalmente fuorvianti e palesemente diffamatori poiché‚ si basano su assunti già dimostratisi insussistenti”, ha affermato Ghedini. ”E’ evidente che la strumentalità delle ricostruzioni offerte che saranno perseguite nelle sedi opportune – conclude Ghedini – sarebbe davvero grave se la Rai mandasse in onda un programma con notizie così insussistenti e diffamatorie e senza alcun contraddittorio”.</p>
    <p>Ma Report va in onda e Milena Gabanelli dice: ”Come fa a parlare l’avvocato Ghedini se non l’ha ancora vista la puntata di stasera?”. Ma prima di parlare delle proprietà di Antigua del premier Report ha svelato i retroscena del rinnovo del cda dell’Automobile club, ente pubblico senza scopo di lucro, associazione che gestisce servizi per lo Stato e che, a Milano gestisce l’Autodromo e il Gran Premio di Monza.</p>
    <p>Sulla possibiltà di una censura alla trasmissione si erano immediatamente levate le reazioni politiche. <hi rend="#b">Vincenzo Vita</hi> , del Pd, e<hi rend="#b"> Giuseppe Giulietti</hi>, del gruppo misto e portavoce di Articolo21, hanno rilasciato una dichiarazione congiunta: ”A che titolo l’avvocato Ghedini chiede la censura preventiva contro Report? Ci auguriamo che a nessuno venga in mente di tappare la bocca ad una giornalista seria autorevole e libera come<hi rend="#b"> Milena Gabanelli</hi> anche perché sarebbe singolare che le inchieste si possano fare solo sul presidente Fini”.</p>
    <p>”Sono contrario da sempre ad ogni forma di censura preventiva, ancora di piu’ nel caso di trasmissioni – rare – frutto del giornalismo di inchiesta, come Report”, ha dichiarato <hi rend="#b">Marco Beltrandi</hi>, esponente radicale e componente della Commissione di Vigilanza Rai. ”E’ ovvio che deve essere garantita sia la messa in onda che un adeguato diritto di replica, fatto salvo ovviamente – nei casi peggiori – il diritto alla tutela giurisprudenziale dell’immagine ove ve ne fosse ragione. Con la censura si uccide qualsiasi giornalismo di inchiesta”.</p>
    <p><hi rend="#b">Dario Franceschini</hi>, presidente dei deputati del Pd ha invece definito la nota di Ghedini “‘una intimidazione arrogante e vergognosa e insieme un altro attacco alla liberta’ di informazione”. E ha aggiunto: ”L’avv. Ghedini, come legale di Berlusconi ha diritto di difendere il suo cliente, ma a riprova della confusione inqualificabile di ruoli, inevitabilmente parla anche come parlamentare e autorevole esponente del Pdl e quindi le sue parole suonano come una pressione intollerabile e preventiva sulla Rai perche’ non mandi in onda la puntata di Report di questa sera. Sono certo, in Rai nessuno prendera’ in considerazione questo atto di arroganza”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>