<doc sitename="Il Fatto Quotidiano" title="Ruby ter, la Procura di Siena ricorre in Appello contro le assoluzioni di Berlusconi e Mariani - Il Fatto Quotidiano" author="F Q" date="2022-05-20" url="https://www.ilfattoquotidiano.it/2022/05/20/ruby-ter-la-procura-di-siena-ricorre-in-appello-contro-le-assoluzioni-di-berlusconi-e-mariani/6599335/" hostname="ilfattoquotidiano.it" description="RUBY TER La Procura di Siena ricorre contro le assoluzioni di B. e del pianista Danilo Mariani [LEGGI]" categories="Giustizia" tags="Caso Ruby;Corruzione in Atti Giudiziari;Processo Ruby;Procura di Siena;Ruby;Siena;Silvio Berlusconi" fingerprint="ecae0064ba61819a">
  <main>
    <head rend="h1">Ruby ter, la Procura di Siena ricorre in Appello contro le assoluzioni di Berlusconi e Mariani</head>
    <graphic src="https://st.ilfattoquotidiano.it/wp-content/uploads/2021/03/25/variant-med_1200x630-obj23573171-690x362.jpg"/>
    <p>La Procura di Siena ha presentato <hi rend="#b">ricorso</hi> contro la sentenza con cui, lo scorso 21 ottobre, <ref target="https://www.ilfattoquotidiano.it/2021/10/21/silvio-berlusconi-assolto-nel-ruby-ter-a-siena-dallaccusa-di-corruzione-in-atti-giudiziari/6363667/">il Tribunale ha assolto perchè il fatto non sussiste Silvio Berlusconi e l’ex pianista di Arcore Danilo Mariani</ref> in uno dei tre filoni del processo </p>
    <p><hi rend="#b">Ruby ter</hi>, trasmesso da Milano per competenza territoriale. A entrambi è contestata la corruzione in atti giudiziari per le testimonianze “edulcorate” rese da Mariani nei processi Ruby uno e due,</p>
    <p><ref target="https://www.ilfattoquotidiano.it/2021/05/13/ruby-prima-condanna-per-le-bugie-sul-bunga-bunga-condannato-a-due-anni-il-pianista-di-arcore-mariani/6197021/">reato per cui il musicista è stato condannato a due anni di carcere</ref>: secondo l’accusa –</p>
    <p><ref target="https://www.ilfattoquotidiano.it/2020/02/13/ruby-ter-pm-di-siena-condannate-berlusconi-a-4-anni-e-due-mesi-per-corruzione-in-atti-giudiziari/5705340/">che aveva chiesto per entrambi più di quattro anni</ref>– quei falsi racconti sono stati pagati da Berlusconi con successivi bonifici per un totale circa</p>
    <p><hi rend="#b">170mila euro</hi>dal 2011 al 2013, giustificati come rimborsi spese. Nelle motivazioni della sentenza di assoluzione,</p>
    <p><ref target="https://www.ilfattoquotidiano.it/2022/01/20/ruby-ter-berlusconi-assolto-a-siena-i-giudici-il-pianista-mariani-menti-per-amicizia-non-per-soldi/6462570/">i giudici di primo grado hanno sostenuto che la “mendace testimonianza” di Mariani non fosse “affatto univocamente indicativa dell’esistenza” di un “accordo corruttivo”</ref>, ma potesse essere giustificata “in ragione del</p>
    <p><hi rend="#b">legame professionale</hi>e</p>
    <p><hi rend="#b">amicale</hi>che lo legava” all’ex presidente del Consiglio.</p>
    <p>“Non c’erano <hi rend="#b">contatti fisici</hi> tra Berlusconi e le sue ospiti ma solo strette di mano”, anche se alcune delle giovani ospiti ballavano “in modo sexy, provocante”, aveva riferito Mariani durante la sua testimonianza. “In discoteca – diceva ancora – si beveva moderatamente: il <hi rend="#b">drink</hi> più alcolico era a base di champagne”, mentre il fondatore di <hi rend="#b">Forza Italia</hi>, da buon padrone di casa, “stava seduto e parlava con gli ospiti”. L’ipotesi che questa falsa versione dei fatti fosse stata resa per pura amicizia, però, secondo la sentenza “<hi rend="#b">non appare in alcun modo superabile</hi> sulla scorta dei dati probatori acquisiti”. Lo spezzone principale del processo è in corso a Milano, dove Berlusconi è imputato per i presunti pagamenti alle ragazze che partecipavano alle feste insieme ad altre 28 persone, compresi il giornalista <hi rend="#b">Carlo Rossella</hi> e la senatrice <hi rend="#b">Maria Rosaria Rossi</hi>: <ref target="https://www.ilfattoquotidiano.it/2022/05/18/ruby-ter-la-pm-a-casa-di-berlusconi-schiave-sessuali-a-pagamento-qualcosa-di-medievale-otto-anni-per-la-sentenza-il-sistema-ha-fallito/6596228/">i pubblici ministeri Tiziana Siciliano e Luca Gaglio hanno iniziato la requisitoria</ref>.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>