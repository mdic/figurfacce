<doc sitename="Il Fatto Quotidiano" title="Silvio Berlusconi nega il matrimonio con Marta Fascina: &quot;Non c'è bisogno delle nozze, festeggeremo il nostro legame in modo diverso&quot; - Il Fatto Quotidiano" author="F Q" date="2022-02-23" url="https://www.ilfattoquotidiano.it/2022/02/23/silvio-berlusconi-nega-il-matrimonio-con-marta-fascina-non-ce-bisogno-delle-nozze-festeggeremo-il-nostro-legame-in-modo-diverso/6504099/" hostname="ilfattoquotidiano.it" description="SILVIO BERLUSCONI E MARTA FASCINA NON SI SPOSANO La smentita del leder di Forza Italia: &quot;Legame così profondo e solido che non c'è bisogno di formalizzarlo&quot;" categories="Attualità" tags="Silvio Berlusconi" fingerprint="3da31a463738c531">
  <main><p>“Il rapporto di amore, di stima e di rispetto che mi lega alla signora <hi rend="#b">Marta Fascina</hi> è così profondo e solido che<hi rend="#b"> non c’è alcun bisogno di formalizzarlo con un matrimonio</hi>. Le indiscrezioni comparse oggi sugli organi di stampa non rispondono dunque a verità”. Con queste parole <hi rend="#b">Silvio Berlusconi</hi> ha smentito nella serata di martedì 22 febbraio <ref target="https://www.ilfattoquotidiano.it/2022/02/22/silvio-berlusconi-si-sposa-con-marta-fascina-annuncio-imminente/6502603/">le voci su un imminente matrimonio con la compagna Marta Fascina, mettendo così fine ai gossip che per tutta la giornata di ieri si erano susseguiti a riguardo</ref>. “Ma proprio perché si tratta di un legame così profondo e così importante – ha proseguito l’ex Cavaliere – assieme a Marta sto progettando per un prossimo futuro di festeggiarlo come merita, con un appuntamento che coinvolgerà i miei figli e gli amici a me cari”.</p><p>Ecco quindi che, come spiega il <hi rend="#i">Corriere della Sera</hi>, l'”appuntamento” in questione sarebbe una sorta di <hi rend="#b">“festa dell’amore” all’americana</hi>, un party in cui va in scena <hi rend="#b">una sorta di “matrimonio simbolico” che però non ha alcuna valenza né sul lato civile né tantomeno su quello giuridico o religioso</hi>. Da qui probabilmente l’origine delle voci sulle nozze: questa sorta di festa di fidanzamento sarebbe infatti in programma per il prossimo 19 marzo, proprio come trapelato dai rumors che evidentemente hanno equivocato l’evento. D’altra parte, non è certo uso comune in Italia fare questo tipo di festeggiamenti.</p><p>Le indiscrezioni sulle nozze erano state lanciate dal quotidiano <hi rend="#i">Libero</hi> e poi confermate al <hi rend="#i">Corriere</hi> da uno dei pochissimi che conosce bene Silvio Berlusconi sotto giuramento di anonimato: “Sì, è vero, hanno intenzione di sposarsi. E presto: <ref target="https://www.ilfattoquotidiano.it/2022/02/22/silvio-berlusconi-sposa-marta-fascina-ecco-la-data-delle-nozze-francesca-pascale-auguri-fumero-un-joint-al-matrimonio/6503312/"> la cerimonia dovrebbe tenersi a fine marzo</ref>“, erano state le sue parole. Sulla vicenda era intervenuta anche </p><p><ref target="https://www.ilfattoquotidiano.it/2022/02/22/silvio-berlusconi-sposa-marta-fascina-ecco-la-data-delle-nozze-francesca-pascale-auguri-fumero-un-joint-al-matrimonio/6503312/">l’ex fidanzata del leader di Forza Italia,</ref>. Poi, intorno alle 20, la nota ufficiale di Arcore: non ci sarà nessun matrimonio.</p><hi rend="#b">Francesca Pascale,</hi>che aveva fatto gli auguri alla coppia; e<hi rend="#b">Vittorio Sgarbi</hi>, il quale aveva dato la sua “benedizione” alle nozze</main>
  <comments/>
</doc>