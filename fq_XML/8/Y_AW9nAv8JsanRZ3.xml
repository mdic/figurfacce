<doc sitename="Il Fatto Quotidiano" title="Centrodestra, Giorgia Meloni torna sulla reti Mediaset: &quot;Mi è arrivato un invito. Con Berlusconi nulla da chiarire, solo gossip&quot; - Il Fatto Quotidiano" author="F Q" date="2022-02-08" url="https://www.ilfattoquotidiano.it/2022/02/08/centrodestra-giorgia-meloni-torna-sulla-reti-mediaset-mi-e-arrivato-un-invito-con-berlusconi-nulla-da-chiarire-solo-gossip/6486587/" hostname="ilfattoquotidiano.it" description="Una settimana. Tanto è durata la fatwa contro gli esponenti di Fratelli d’Italia nei programmi Mediaset voluta dai vertici del partito azzurro dopo che la leader di Fdi Giorgia Meloni aveva avuto parole poco grate nei confronti di Silvio Berlusconi durante un’intervista rilasciata a Nicola Porro proprio sulle reti del Biscione. A seguito delle dichiarazioni …" categories="Politica" tags="Giorgia Meloni;Matteo Salvini;Mediaset;Silvio Berlusconi" fingerprint="efa39a551067c50f">
  <main>
    <head rend="h1">Centrodestra, Giorgia Meloni torna sulla reti Mediaset: “Mi è arrivato un invito. Con Berlusconi nulla da chiarire, solo gossip”</head>
    <graphic src="https://st.ilfattoquotidiano.it/wp-content/uploads/2021/06/17/berlusconi-meloni-1200-690x362.jpg"/>
    <p>Una <hi rend="#b">settimana.</hi> Tanto è durata la fatwa contro gli esponenti di Fratelli d’Italia nei programmi <hi rend="#b">Mediaset</hi> voluta dai vertici del partito azzurro dopo che la leader di Fdi <hi rend="#b">Giorgia Meloni</hi> aveva avuto parole poco grate nei confronti di <hi rend="#b">Silvio Berlusconi</hi> durante un’intervista rilasciata a <hi rend="#b">Nicola Porro</hi> proprio sulle reti del Biscione. A seguito delle dichiarazioni dell’ex ministra erano state cancellate tre ospitate di parlamentare ed esponenti del partito di destra dalle trasmissioni di <hi rend="#b">Cologno</hi><hi rend="#b">Monzese</hi>. Fonti interne all’azienda del <hi rend="#b">Cavaliere</hi> avevano confermato al fattoquotidiano.it che l’ordine era arrivato direttamente da <hi rend="#b">Arcore</hi>. Oggi, però, è stata la stessa Giorgia Meloni a dire che la situazione è stata appianata.</p>
    <p>Ospite di “30 minuti al Massimo” sul sito de ‘<hi rend="#b"> La Stampa</hi>‘, la leader di Fratelli d’Italia alla domanda di un possibile ritorno sulle reti Mediaset ha detto: “Ne è arrivato uno”. Pace fatta, quindi? In tal senso la Meloni è stata molto chiara nel descrivere i suoi </p>
    <p><hi rend="#b">rapporti</hi>con Berlusconi: “È stato il fondatore del centrodestra, il suo ruolo è indiscutibile ed è la ragione per cui io ho dato l’ok alla sua candidatura a presidenza della Repubblica. Come il Pd aveva candidato</p>
    <p>
      <hi rend="#b">Romano</hi>
    </p>
    <p><hi rend="#b">Prodi</hi>, senza poi riuscire a eleggerlo, ma aveva candidato il suo campione – ha continuato – io credevo che avrebbe potuto assolutamente ricoprire quel ruolo. Dopo di che se oggi c’è un partito che è rimasto saldamente nel centrodestra quel partito è FdI. Non ho nulla da chiarire con Berlusconi – ha aggiunto – non c’è un tema di gratitudine o di</p>
    <p><hi rend="#b">riconoscenza</hi>personale, gli sono riconoscente come persona di</p>
    <p><hi rend="#b">centrodestra</hi>“. E ancora: “Con il Cavaliere niente da chiarire, si tratta di gossip. Berlusconi dovrebbe essere più contento che io faccia delle scelte non perché gli debba delle cose ma perché credo alle cose che penso. Berlusconi – ha concluso – per anni ha fatto campagna contro i partiti piccoli, poi non fece la campagna per me a Roma, ma scelse</p>
    <p><hi rend="#b">Marchini</hi>“.</p>
    <p>Pace fatta quindi? Così sembra. Come sembra che negli ultimi giorni, dopo le tensioni della scorsa settimana, i toni di <hi rend="#b">Giorgia</hi><hi rend="#b">Meloni</hi> nei confronti del leader di Forza Italia erano un po’ cambiati. Emblematico quanto detto il 7 febbraio in merito al caro bollette: “Il problema dell’Italia e <hi rend="#b">dell’Europa</hi> è che non è esistita una politica strategica sul fronte energetico, dalla fine dell’ultimo <hi rend="#b">Governo</hi><hi rend="#b">Berlusconi</hi>. Una delle ragioni per le quali Berlusconi fu rimosso – ha spiegato la Meloni – era proprio che aveva garantito, attraverso i suoi rapporti con la <hi rend="#b">Russia</hi> e con la <hi rend="#b">Libia</hi>, che l’Italia fosse autonoma nell’approvvigionamento <hi rend="#b">energetico</hi>. Questo altri non lo potevano accettare. Da allora non c’è stata una politica energetica”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>