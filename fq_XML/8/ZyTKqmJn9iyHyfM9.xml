<doc sitename="Il Fatto Quotidiano" title="Massacro di Bucha, da Salvini nemmeno una parola di condanna (ma fa i complimenti a Orbán per la vittoria). Anche Berlusconi tace - Il Fatto Quotidiano" author="F Q" date="2022-04-04" url="https://www.ilfattoquotidiano.it/2022/04/04/massacro-di-bucha-da-salvini-nemmeno-una-parola-di-condanna-ma-fa-i-complimenti-a-orban-per-la-vittoria-anche-berlusconi-tace/6547936/" hostname="ilfattoquotidiano.it" description="SALVINI E B. IN SILENZIO SU BUCHA Il leader leghista e il fondatore di Forza Italia tacciono sul massacro. Mentre Meloni usa parole nette [Leggi]" categories="Politica" tags="Crimini di Guerra;Giorgia Meloni;Guerra Russia Ucraina;Matteo Salvini;Russia;Silvio Berlusconi;Ucraina;Vladimir Putin" fingerprint="e9b0727bcdc6c3ad">
  <main><head rend="h1">Massacro di Bucha, da Salvini nemmeno una parola di condanna (ma fa i complimenti a Orbán per la vittoria). Anche Berlusconi tace</head><graphic src="https://st.ilfattoquotidiano.it/wp-content/uploads/2022/04/04/salvini-690x362.jpg"/><p>La foto di una <hi rend="#b">donazione di plasma</hi> all’Avis, un post per il ritrovamento della<hi rend="#b"> piccola Nicole</hi> scomparsa in Molise, uno contro le <hi rend="#b">baby gang</hi> (“quanto sarebbe utile reintrodurre il servizio militare obbligatorio!”) e uno sulla <hi rend="#b">pace fiscale</hi>. E soprattutto le congratulazioni <ref target="https://www.ilfattoquotidiano.it/2022/04/04/elezioni-ungheria-orban-trionfa-ancora-e-sfida-la-ue-vittoria-contro-i-media-mainstream-europei-e-il-presidente-ucraino/6547480/">all’amico filorusso Viktor Orbán per la quarta vittoria alle elezioni ungheresi</ref>, “anche senza i miliardi di Soros”. Nelle ultime 48 ore sui social Matteo Salvini ha postato di tutto – com’è abituato a fare – ma non ha speso neanche una parola per condannare </p><p><ref target="https://www.ilfattoquotidiano.it/2022/04/03/civili-disarmati-uccisi-con-esecuzioni-alcune-vittime-con-le-mani-legate-lorrore-scoperto-a-bucha-dopo-la-ritirata-dellesercito-russo/6546891/">le immagini che hanno turbato il mondo, quelle dei</ref>.</p><hi rend="#b">cadaveri</hi>per le strade della città ucraina di<hi rend="#b">Bucha</hi>abbandonata dalle truppe di Mosca<p>Un dato che conferma la ritrosia del leader della Lega a schierarsi in modo netto contro il presidente russo <hi rend="#b">Vladimir Putin</hi>, verso cui negli anni passati ha sempre speso parole di stima. Una reticenza che lo accomuna all’alleato<hi rend="#b"> Silvio Berlusconi</hi>: <ref target="https://www.ilfattoquotidiano.it/2022/04/02/dopo-38-giorni-berlusconi-condanna-la-guerra-in-ucraina-aggressione-militare-inaccettabile-ma-ancora-una-volta-non-fa-il-nome-di-putin/6546708/">il fondatore di Forza Italia ci ha messo ben trentotto giorni per condannare l’aggressione all’Ucraina (definendola “inaccettabile”)</ref>, mentre prima si era sempre detto genericamente preoccupato “per la <hi rend="#b">situazione internazionale</hi>” o “per l’escalation del conflitto”. <ref target="https://www.ilfattoquotidiano.it/2022/03/24/berlusconi-non-sa-dire-putin-da-quando-e-iniziata-la-guerra-non-ha-mai-pronunciato-il-nome-del-suo-vecchio-amico-russo/6535145/">Ma ancora non è riuscito a pronunciare il nome di Putin, a cui è legato da un antico rapporto di amicizia e da cui non ha mai ufficialmente preso le distanze</ref>.</p><p><ref target="https://www.ilfattoquotidiano.it/2022/04/03/massacro-a-bucha-condanna-delleuropa-la-germania-annuncia-nuove-sanzioni-e-invio-di-armi-ma-mosca-nega-immagini-sono-fake/6547056/">Il silenzio di due dei tre leader di centrodestra fa ancora più impressione se si pensa che la condanna unanime è arrivata da tutto il resto del mondo politico italiano e internazionale</ref>. A esprimersi subito persino la presidente di Fratelli d’Italia </p><p><hi rend="#b">Giorgia Meloni</hi>, non certo sospettabile di pregiudizi anti-russi: “Lasciano senza fiato le immagini dei civili giustiziati per le strade e delle fosse comuni, che arrivano da Bucha dopo il ritiro delle truppe di invasione di Putin. Una</p><p><hi rend="#b">barbarie</hi>che riemerge dalle epoche più buie della storia europea e che speravamo di</p><p><hi rend="#b">non rivedere mai più</hi>. Va fatto ogni sforzo per la pace e per fermare l’aggressione all’Ucraina”, ha dichiarato domenica pomeriggio.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>