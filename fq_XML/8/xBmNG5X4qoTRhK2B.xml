<doc sitename="Il Fatto Quotidiano" title="D'Alema assite al discorso del premier &quot;Intervento grave e vergognoso&quot; - Il Fatto Quotidiano" author="RQuotidiano" date="2010-09-10" url="http://www.ilfattoquotidiano.it/2010/09/10/dalema-assite-al-discorso-del-premier-intervento-grave-e-vergognoso/59161/" hostname="ilfattoquotidiano.it" description="Massimo D’Alema ha definito “grave”, “inusuale e vergognoso” l’intervento di Silvio Berlusconi al Forum politico internazionale sulla democrazia, a Yaroslavl. L’ex ministro degli esteri, presente in prima fila al Forum, ha ascoltato dalle prim file scuotendo più volte la testa le parole del premier. E’ “grave e inusuale una sede internazionale per lanciarsi in polemiche …" categories="Politica" tags="Massimo D’Alema;Silvio Berlusconi" fingerprint="bdafbd61c70264f9">
  <main>
    <head rend="h1">D’Alema assite al discorso del premier <lb/> “Intervento grave e vergognoso”</head>
    <p><hi rend="#b">Massimo D’Alema</hi> ha definito “grave”, “inusuale e vergognoso” l’intervento di <hi rend="#b">Silvio Berlusconi</hi> al Forum politico internazionale sulla democrazia, a Yaroslavl. L’ex ministro degli esteri, presente in prima fila al Forum, ha ascoltato dalle prim file scuotendo più volte la testa le parole del premier. E’ “grave e inusuale una sede internazionale per lanciarsi in polemiche politiche interne”,”lanciare frecciate ai suoi alleati”, “criticare la magistratura” e “esprimersi sulla natura democratica dei partiti del suo Paese”. E si è augurato che ”un capo del governo di questo genere se ne vada al più presto per il prestigio del Paese”.</p>
    <p>Nel suo discorso a Yaroslavl il premier aveva attacato i magistrati: “Nel mio Paese la magistratura ha raggiunto un potere che non ha limiti. La magistratura deve essere potere dello Stato e non ordine dello Stato”ha affermato durante il suo intervento al Forum sulla democrazia. Silvio Berlusconi ha poi dichiarato che “Molte accuse della magistratura sono assolutamente inventate e mettono a rischio la governabilità del Paese”.</p>
    <p>D’Alema ha poi ulteriormente approfondito la propria posizione critica. “E’ grave e vergognoso che un capo del governo si esprima sul carattere democratico dei partiti del suo Paese: ha spiegato che lui ‘è intervenuto per evitare che il suo Paese cadesse nelle mani dei comunisti, che erano antidemocratici”, ha proseguito <hi rend="#b">D’Alema</hi>, commentando il passaggio del discorso di Berlusconi in cui ha giustificato la sua discesa in politica per fronteggiare il rischio dell’ascesa al potere dei comunisti dopo Mani Pulite. “E’ grave – ha proseguito – che si usi una sede internazionale per criticare la magistratura italiana, raccontando delle bugie sulle sue vicende giudiziarie che sono molto più complicate di come ha raccontato alla platea . Trovo inoltre vergognoso – ha aggiunto – che il capo del governo venga a Yaroslavl per lanciare frecciate ai suoi alleati. Non c’è alcun Paese civile al mondo dove accadono queste cose”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>