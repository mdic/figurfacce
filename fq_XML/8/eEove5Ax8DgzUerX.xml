<doc sitename="Il Fatto Quotidiano" title="Bocchino: Valuteremo sfiducia Cosentino Berlusconi: &quot;Chi la vota va fuori Pdl&quot; - Il Fatto Quotidiano" author="RQuotidiano" date="2010-07-13" url="http://www.ilfattoquotidiano.it/2010/07/13/nuova-p2-bocchino-valuteremo-mozioni-sfiducia-contro-cosentino/39375/" hostname="ilfattoquotidiano.it" description="Se le dimissioni del sottosegretario Nicola Cosentino non dovessero arrivare i finiani si dicono pronti a “valutare” eventuali mozioni di sfiducia presentate dalle opposizioni. Lo ha detto Italo Bocchino ai cronisti parlamentari, stamani, specificando che comunque l’intesione è quella di non votare in dissenso dal gruppo del Pdl. Il premier Silvio Berlusconi, saputa la volontà …" categories="Giustizia" tags="Italo Bocchino;Nicola Cosentino;Nuova P2;Silvio Berlusconi" fingerprint="bd78d2ed03e7e930">
  <main>
    <head rend="h1">Bocchino: Valuteremo sfiducia Cosentino <lb/> Berlusconi: “Chi la vota va fuori Pdl”</head>
    <p>Se le dimissioni del sottosegretario <hi rend="#b">Nicola Cosentino</hi> non dovessero arrivare i finiani si dicono pronti a “valutare” eventuali mozioni di sfiducia presentate dalle opposizioni. Lo ha detto <hi rend="#b">Italo Bocchino</hi> ai cronisti parlamentari, stamani, specificando che comunque l’intesione è quella di non votare in dissenso dal gruppo del Pdl.</p>
    <p>Il premier <hi rend="#b">Silvio Berlusconi</hi>, saputa la volontà dei finiani, ha dettato la linea: chiunque votasse una mozione di sfiducia dell’opposizione per chiedere le dimissioni di esponenti di governo a seguito di indagini ancora in corso, si porrà automaticamente fuori dal Pdl e dalla maggioranza. Il premier ha prima <ref target="http://www.ilfattoquotidiano.it/2010/07/13/nuova-p2-berlusconi-impediro-clima-giacobino-e-giustizialista/39527/">inviato una nota da Palazzo Chigi nella quale rinnova il ghe pensi mì e sostiene di voler evitare il “clima giacobino e giustizialista”, </ref>intanto, poi dettato la linea ai vertici del partito per quanto riguarda le posizioni espresse dai finiani riguardo Cosentino.</p>
    <p><hi rend="#b">Bocchino</hi> aveva spiegato di non voler esprimersi “in dissenso dal partito”, aggiungendo però che “a quel punto forse è opportuno che su questo si riuniscano il gruppo del Pdl alla Camera e i vertici del partito, una riunione della direzione nazionale per decidere se Cosentino, alla luce di documenti e atti di cui i giornali hanno ampiamente scritto, è bene che resti al governo o meno”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>