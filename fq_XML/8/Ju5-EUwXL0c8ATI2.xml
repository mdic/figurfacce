<doc sitename="Il Fatto Quotidiano" title="Luigi Berlusconi e Federica Fumagalli aspettano il secondo figlio, l'annuncio durante il battesimo del primogenito. Per Silvio è il 15esimo nipote - Il Fatto Quotidiano" author="F Q" date="2022-05-18" url="https://www.ilfattoquotidiano.it/2022/05/18/luigi-berlusconi-e-federica-fumagalli-aspettano-il-secondo-figlio-lannuncio-durante-il-battesimo-del-primogenito-per-silvio-e-il-15esimo-nipote/6596318/" hostname="ilfattoquotidiano.it" description="15ESIMO NIPOTE IN ARRIVO PER SILVIO BERLUSCONI Luigi Berlusconi e Federica Fumagalli aspettano il secondo figlio" categories="Attualità" tags="Silvio Berlusconi" fingerprint="dfe6d2269f3ac529">
  <main>
    <p>L’annuncio è arrivato a sorpresa durante la festa per il <hi rend="#b">battesimo</hi> del primogenito <hi rend="#b">Emanuele</hi>, tenutasi lo scorso weekend: <hi rend="#b">Luigi Berlusconi</hi> e la moglie <hi rend="#b">Federica Fumagalli</hi> aspettano il loro secondo figlio. Dopo la cerimonia nella cappella dell’oratorio San Sigismondo della basilica di Sant’Ambrogio, a Milano, tutta la famiglia Berlusconi, compreso Silvio, Marta Fascina e Veronica Lario, si è spostata nella villa di Macherio per il ricevimento privato: a pubblicare le foto dell’evento, con l’annuncio della gravidanza in arrivo è il settimanale <hi rend="#i"> Chi.</hi> Secondo quanto si legge, Federica Fumagalli </p>
    <p><hi rend="#b">è incinta al quinto mese</hi>: ancora non si conosce il sesso del bebé in arrivo che è il quindicesimo nipote per Silvio Berlusconi.</p>
    <p>Luigi, 32 anni, è nato dall’amore tra Silvio Berlusconi e l’ex moglie <hi rend="#b">Veronica Lario</hi>. Federica, 31 anni, è nata invece in provincia di Lecco da una famiglia di imprenditori. Laureata in Giurisprudenza, si occupa di pubbliche relazioni, eventi e comunicazione. Lui è laureato in Economica e Finanza e dal febbraio 2014 è presidente del cda di Holding Italiana Quattordicesima mentre già dal 2012 è consigliere di amministrazione di Fininvest. La coppia, convolata a<ref target="https://www.ilfattoquotidiano.it/2020/08/01/luigi-berlusconi-e-federica-fumagalli-si-sposano-matrimonio-blindato-a-milano-per-lultimogenito-dellex-premier-silvio/5887033/"> nozze nell’ottobre 2020</ref>, si è formata 10 anni fa mentre entrambi erano studenti all’Università Bocconi di Milano.</p>
  </main>
  <comments/>
</doc>