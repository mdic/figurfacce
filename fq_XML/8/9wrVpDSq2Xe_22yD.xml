<doc sitename="Il Fatto Quotidiano" title="Cristina d'Avena: &quot;Un politico sexy? Silvio Berlusconi. È un uomo affascinante e intrigante&quot; - Il Fatto Quotidiano" author="F Q" date="2022-04-04" url="https://www.ilfattoquotidiano.it/2022/04/04/cristina-davena-un-politico-sexy-silvio-berlusconi-e-un-uomo-affascinante-e-intrigante/6548159/" hostname="ilfattoquotidiano.it" description="LA CONFESSIONE DI CRISTINA D'AVENA &quot;Un politico sexy? Silvio Berlusconi. È un uomo affascinante e intrigante&quot;" categories="Attualità" tags="Cristina DAvena;Silvio Berlusconi" fingerprint="a7bde9571b82f8bd">
  <main>
    <p>Un politico italiano che reputo sexy? “Ho conosciuto <hi rend="#b">il grande Silvio Berlusconi, è un uomo non soltanto sexy, ma anche estremamente affascinante e intrigante.</hi> Ero una ragazzina quando lo incontrai: è una persona straordinaria e dolce”. A dirlo è <hi rend="#b">Cristina D’Avena</hi> a Igor Righetti durante il suo intervento in diretta a ‘<hi rend="#i">L’autostoppista</hi>‘ su <hi rend="#b">Rai Isoradio</hi>. Neanche a dirlo,<hi rend="#b"> la “confessione”</hi> della cantante ha fatto il giro del web in poche ore, scatenando l’ironia e i commenti dei social.</p>
    <p>‘<hi rend="#i">L’autostoppista</hi>‘, in onda dal lunedì al giovedì dalle 17 alle 18 su Rai Isoradio, è il primo programma radiofonico pet friendly dove il co-conducente è il bassotto Byron, che interagisce con gli ‘autostoppisti’ su temi legati ai diritti degli animali. Un format nato dalla creatività del giornalista e conduttore radiotelevisivo Igor Righetti: tra i 312 ‘autostoppisti’ già saliti a bordo figurano, tra gli altri, Mara Venier, Renzo Arbore, Albano Carrisi, Piero Chiambretti, Vittorio Sgarbi, Piero Angela, Renato Pozzetto, Vittorio Feltri, Pupi Avati, Barbara Palombelli, Iva Zanicchi, Katia Ricciarelli, Beppe Severgnini, Simona Ventura, Caterina Balivo, Adriano Panatta, Mara Maionchi, Giovanni Allevi, Gianfranco Vissani, Santo Versace e Massimo Giletti.</p>
  </main>
  <comments/>
</doc>