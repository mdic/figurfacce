<doc sitename="Il Fatto Quotidiano" title="Berlusconi, &quot;camping sociale accanto a Villa Certosa: una rete di ong di Soros vuole comprare il terreno a sud della residenza&quot; - Il Fatto Quotidiano" author="F Q" date="2022-04-19" url="https://www.ilfattoquotidiano.it/2022/04/19/berlusconi-camping-sociale-accanto-a-villa-certosa-una-rete-di-ong-di-soros-vuole-comprare-il-terreno-a-sud-della-residenza/6563624/" hostname="ilfattoquotidiano.it" description="È quanto si legge sulle pagine di Repubblica: i 12 ettari di terreno confinanti a sud con la villa sarda del cavaliere sono al centro delle trattative. Nel frattempo, camper e roulotte si sono posizionate sui terreni in vendita [LEGGI]" categories="Politica" tags="George Soros;Silvio Berlusconi;Villa Certosa" fingerprint="7c9543e97bc4ee21">
  <main>
    <head rend="h1">Berlusconi, “camping sociale accanto a Villa Certosa: una rete di ong di Soros vuole comprare il terreno a sud della residenza”</head>
    <graphic src="https://st.ilfattoquotidiano.it/wp-content/uploads/2022/04/19/Villa-Certosa-690x362.jpg"/>
    <p>La storica dimora sarda di <hi rend="#b">Silvio Berlusconi</hi> ha dei nuovi <hi rend="#b">vicini</hi>: sulle pagine di <hi rend="#i">Repubblica</hi> si legge che accanto a Villa Certosa (Punta Lada), si sono posizionati <hi rend="#b">camper</hi> e<hi rend="#b"> roulotte</hi> che vogliono trasformare i <hi rend="#b">12 ettari</hi> di <hi rend="#b">terreno</hi> confinanti con la villa del cavaliere in un “<hi rend="#b">campeggio sociale</hi>–<hi rend="#b">alternativo</hi>“. A sud di Villa Certosa – che conta vulcano finto, teatro, 68 vani, 181 metri quadrati di autorimessa e altri 174 di posti auto, 4 bungalow, 2 immobili denominati Cactus e Ibiscus, torre fronte teatro, serra, palestra, talassoterapia e 297 mq di orto medicinale – una rete di <hi rend="#b">ong filantropiche</hi> legata a <hi rend="#b">George Soros</hi> intenderebbe realizzare un <hi rend="#b">camping sociale</hi>.</p>
    <p>I terreni in vendita, lato sud della proprietà di Berlusconi, sono al centro delle <hi rend="#b">trattative</hi>: se ne occupa la divisione <hi rend="#i">Real Estate </hi>della<hi rend="#i"> Sigma Ori</hi>, a cui è iscritto il proprietario delle aree finite sul mercato. Tra le proposte di acquisto del terreno nella Gallura c’è quella di una <hi rend="#b">ong finlandese</hi> che vorrebbe fare della macchia mediterranea un <hi rend="#b">camping no profit</hi>. Fonti vicine alla trattativa hanno riferito che il negoziato si trova già in stato avanzato, con una caparra di circa <hi rend="#b">430mila dollari</hi> da depositare a breve – a fronte di un accordo finale che si aggira intorno ai <hi rend="#b">4,3 milioni</hi> di dollari.</p>
    <p>Fonti di <hi rend="#i">Repubblica</hi> hanno confermato che tra le offerte ricevute una proviene certamente da <hi rend="#i">Open Society Finland</hi>, nome che rimanda al gruppo <ref target="https://www.opensocietyfoundations.org/who-we-are"> Open Society Foundation</ref>, insieme di enti filantropici fondati e finanziati da </p>
    <p><hi rend="#b">George Soros</hi>: il gruppo, si legge sul sito web, è il più grande finanziatore privato al mondo di</p>
    <p><hi rend="#b">gruppi indipendenti</hi>che “lavorano per la</p>
    <p><hi rend="#b">giustizia</hi>, la</p>
    <p><hi rend="#b">governance democratica</hi>e i</p>
    <p><hi rend="#b">diritti umani</hi>“. Sigma Ori mantiene riserbo sulla proposta e non conferma né smentisce che l’offerta sia arrivata proprio dalla rete di fondazioni di Soros (ma si sa con certezza che l’offerta è arrivata): sono altre fonti, conclude il quotidiano, a riferire che il progetto della</p>
    <p><hi rend="#i">Open Society Finland</hi>del finanziere e filantropo statunitense sarebbe quello di realizzare un</p>
    <p><hi rend="#b">camping sociale</hi>sui 12 ettari di confine con villa Berlusconi.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>