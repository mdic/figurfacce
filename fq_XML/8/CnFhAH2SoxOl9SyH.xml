<doc sitename="Il Fatto Quotidiano" title="Berlusconi a Draghi: &quot;Non drammatizzare le vicende parlamentari, la stabilità del governo non si discute. Da FI approccio costruttivo&quot; - Il Fatto Quotidiano" author="F Q" date="2022-02-20" url="https://www.ilfattoquotidiano.it/2022/02/20/berlusconi-a-draghi-non-drammatizzare-le-vicende-parlamentari-la-stabilita-del-governo-non-si-discute-da-fi-approccio-costruttivo/6500952/" hostname="ilfattoquotidiano.it" description="B. CHIAMA DRAGHI &quot;Non drammatizzare le vicende parlamentari, la stabilità del governo non si discute. Da Forza Italia approccio costruttivo&quot;" categories="Politica" tags="Forza Italia;Governo Draghi;Legittimo Impedimento;Mario Draghi;Silvio Berlusconi" fingerprint="3a8ed0647d0c4154">
  <main><head rend="h1">Berlusconi a Draghi: “Non drammatizzare le vicende parlamentari, la stabilità del governo non si discute. Da FI approccio costruttivo”</head><graphic src="https://st.ilfattoquotidiano.it/wp-content/uploads/2022/01/21/b-1200-1-690x362.jpg"/><p>“Ho confermato al presidente del Consiglio <hi rend="#b">Mario Draghi</hi>, nel corso di una <hi rend="#b">lunga</hi> e<hi rend="#b"> cordiale telefonata</hi>, che l’apporto di <hi rend="#b">Forza Italia</hi> all’azione di governo è stato e sarà sempre <hi rend="#b">costruttivo</hi>, <hi rend="#b">caratterizzante</hi> e <hi rend="#b">leale</hi>, nella convinzione che il Paese abbia bisogno di stabilità e di continuità”. A farlo sapere con una nota, <ref target="https://www.ilfattoquotidiano.it/in-edicola/articoli/2022/02/18/draghi-costretto-allultimatum-ma-i-partiti-cambia-metodo/6498076/">dopo le tensioni dei giorni scorsi tra il premier e i partiti di maggioranza</ref>, è il fondatore del partito Silvio Berlusconi. Riferendosi ai </p><p><ref target="https://www.ilfattoquotidiano.it/2022/02/17/camera-il-governo-va-sotto-per-quattro-volte-in-commissione-lega-e-fi-votano-con-fdi-e-il-tetto-al-contante-risale-a-2mila-euro/6497037/">quattro voti in Commissione in cui il governo è andato sotto sulla conversione del</ref>– in un caso, quello dell’innalzamento del tetto al contante, anche per colpa di Forza Italia – Berlusconi invita a “</p><hi rend="#b">decreto Milleproroghe</hi><p><hi rend="#b">non drammatizzare</hi>alcune vicende parlamentari di questi giorni. La normale dialettica nelle due Camere, all’interno di una maggioranza obiettivamente composita,</p><p><hi rend="#b">non mette in discussione</hi>la stabilità del governo, né la necessità del concorso di tutte le forze politiche, tra le quali permangono profonde distinzioni, in un momento ancora così delicato”, scrive.</p><p>Dopo aver trascorso il sabato allo stadio a vedere il suo Monza, domenica l’uomo di Arcore si è fatto vedere nel <hi rend="#b">centro storico di Lecco</hi>, dove ha passeggiato – accompagnato da una nutrita scorta – ancora insieme alla compagna Marta Fascina. Una visita apparentemente non dovuta a incontri ufficiali o politici, che ha incuriosito molti passanti. Eppure pochi giorni fa <ref target="https://www.ilfattoquotidiano.it/2022/02/16/silvio-berlusconi-non-va-in-tribunale-a-monza-il-pm-allo-stadio-e-andato-e-piu-stressante-che-testimoniare-in-aula/6495474/">si è rifiutato di comparire in un’aula di Tribunale proprio a Monza</ref>, dove era stato chiamato a testimoniare in quanto </p><p><hi rend="#b">parte offesa</hi>nel processo contro l’ex Olgettina</p><p><hi rend="#b">Giovanna Rigato</hi>, a processo per estorsione nei suoi confronti,</p><p><ref target="https://www.ilfattoquotidiano.it/in-edicola/articoli/2022/02/15/b-non-sara-in-aula-ma-sabato-era-allo-stadio-a-monza/6493832/">invocando il</ref>.</p><hi rend="#b">legittimo impedimento</hi>per motivi di salute<p>Nel frattempo la leader di Fratelli d’Italia <hi rend="#b">Giorgia Meloni</hi> lancia <hi rend="#b">nuove bordate</hi> contro l’esecutivo. “Apprendiamo dalla stampa che il governo avrebbe intenzione di <hi rend="#b">apporre la fiducia</hi> in Parlamento per blindare alcuni provvedimenti e impedire che siano modificati. Tra questi la riforma della giustizia, la delega fiscale che contiene anche la riforma del catasto, il ddl concorrenza con le nuove norme sulle concessioni balneari e il codice degli appalti. Un <hi rend="#b">clamoroso segno di debolezza</hi> del premier Draghi e della sua maggioranza, che pur contando sul 95% delle forze in Parlamento è dilaniata e non riesce ad andare d’accordo su nulla. Non solo: è l’ennesima umiliazione del ruolo delle Camere nella nostra democrazia, umiliate da un esecutivo che <hi rend="#b">governa a colpi di fiducia</hi> e calpestando ogni regolamento”, attacca. “Come FdI – conclude – pretendiamo rispetto per il Parlamento e ci auguriamo che il governo smentisca questa notizia”.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>