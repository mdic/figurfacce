<doc sitename="Il Fatto Quotidiano" title="Berlusconi, anche sul Corriere spunta la fantasiosa paginata-appello per candidarlo al Qurinale - Il Fatto Quotidiano" author="F Q" date="2022-01-20" url="https://www.ilfattoquotidiano.it/2022/01/20/berlusconi-anche-sul-corriere-spunta-la-fantasiosa-paginata-appello-per-candidarlo-al-qurinale/6462099/" hostname="ilfattoquotidiano.it" description="Quella paginata apparsa su Il Giornale il 13 gennaio in cui si esaltavano i “successi” del Berlusconi politico, imprenditore, presidente del Milan e anche uomo aveva provocato reazioni contrariate, stupore (mica troppo, in fondo) e soprattutto ilarità. Quella ‘spinta’ verso il Colle non era passata inosservata e la stampa italiana si era scatenata con articoli …" categories="Quirinale 2022" tags="Corriere Della Sera;Quirinale;Silvio Berlusconi" fingerprint="2ba89a69ab7e9754">
  <main>
    <head rend="h1">Berlusconi, anche sul Corriere spunta la fantasiosa paginata-appello per candidarlo al Qurinale</head>
    <graphic src="https://st.ilfattoquotidiano.it/wp-content/uploads/2022/01/20/berlusconi-corriere-690x362.jpg"/>
    <p><ref target="https://www.ilfattoquotidiano.it/2022/01/13/berlusconi-sul-giornale-il-fantasioso-appello-per-candidarlo-al-colle-eroe-amico-dei-leader-mondiali-fece-finire-la-guerra-fredda/6454780/">Quella paginata apparsa su Il Giornale il 13 gennaio</ref> in cui si esaltavano i “successi” del </p>
    <p><hi rend="#b">Berlusconi</hi>politico, imprenditore, presidente del Milan e anche uomo aveva provocato</p>
    <p><hi rend="#b">reazioni contrariate</hi>,</p>
    <p><hi rend="#b">stupore</hi>(mica troppo, in fondo) e soprattutto</p>
    <p><hi rend="#b">ilarità</hi>. Quella ‘spinta’ verso il</p>
    <p><hi rend="#b">Colle</hi>non era passata inosservata e la stampa italiana si era scatenata con articoli più o meno sarcastici, tra chi scherzava su frasi in cui lo si descriveva come</p>
    <p><hi rend="#b">“una persona gentile”</hi>,</p>
    <p><hi rend="#b">“eroe della libertà”</hi>, addirittura “colui che</p>
    <p><hi rend="#b">ha messo fine alla Guerra Fredda</hi>nel 2002″ e chi contestava quel</p>
    <p><hi rend="#b">“tra i primi contribuenti italiani”</hi>, ricordando la</p>
    <p><hi rend="#b">condanna per frode fiscale</hi>. Anche il</p>
    <p><hi rend="#i">Corriere della Sera</hi>aveva dedicato un articolo alla trovata dei</p>
    <p><hi rend="#b">Seniores</hi>, il club che raduna gli over 65 iscritti a Forza Italia. Ma oggi in via Solferino sembra tirare un’aria nuova. Perché a pagina 7, tra gli articoli quirinalizi e i movimenti nel centrodestra, spunta la stessa paginata. Cambia la foto (gigante e datata), ma la domanda retorica è sempre la stessa:</p>
    <p><hi rend="#b">“Chi come lui?”</hi>. Come presidente della Repubblica, s’intende.</p>
    <p>E sotto la sfilza di elogi al fondatore di <hi rend="#b">Forza Italia</hi> “sceso in campo con <hi rend="#b">grande sprezzo del pericolo</hi> nel’94 per evitare un regime autoritario e illiberale”, “il padre di cinque figli e il nonno di 15 nipoti”, “un amico di tutti e nemico di nessuno”. Ma anche il “più applaudito”. Sì, proprio “il leader occidentale più apprezzato e <hi rend="#b">più</hi><hi rend="#b">applaudito</hi> (8 minuti) nella storia del Congresso americano”, sicuramente diretta conseguenza del fatto che stiamo parlando dell’italiano “più competente in politica internazionale”.</p>
    <p>Come ha scritto in quell’occasione proprio dal <hi rend="#i">Corriere</hi>, “la candidatura al Quirinale non è mai espressa esplicitamente dagli autori dell’agiografica inserzione ma l’obiettivo, viste le premesse, non ha grande bisogno di essere dichiarato”. Oggi, accanto alla pagina su Salvini e Meloni, anche il quotidiano di via Solferino ospita lo spot.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>