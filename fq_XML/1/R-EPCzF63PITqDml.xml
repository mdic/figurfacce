<doc sitename="Il Fatto Quotidiano" title="Silvio Berlusconi colpito da ictus? Ronzulli e Zangrillo smentiscono: &quot;Sta benissimo, è fake news&quot; - Il Fatto Quotidiano" author="F Q" date="2018-09-12" url="https://www.ilfattoquotidiano.it/2018/09/12/silvio-berlusconi-colpito-da-ictus-ronzulli-e-zangrillo-smentiscono-sta-benissimo-e-fake-news/4620166/" hostname="ilfattoquotidiano.it" description="“La notizia che Silvio Berlusconi sia ricoverato è una fake news. Il presidente sta benissimo ed è a casa della compagna Francesca Pascale”. Licia Ronzulli, vice presidente dei senatori di Forza Italia e tra i più stretti collaboratori del Cavaliere all’Ansa nella tarda serta di martedì 11 settembre ha smentito una notizia apparsa sul sito …" categories="Politica" tags="Alberto Zangrillo;Licia Ronzulli;Silvio Berlusconi" fingerprint="5be8f16c0b4f870d">
  <main>
    <head rend="h1">Silvio Berlusconi colpito da ictus? Ronzulli e Zangrillo smentiscono: “Sta benissimo, è fake news”</head>
    <graphic src="https://st.ilfattoquotidiano.it/wp-content/uploads/2018/07/26/Berlusconi-2-1300.jpg"/>
    <p>“<hi rend="#b">La notizia che Silvio Berlusconi sia ricoverato è una fake news</hi>. Il presidente sta benissimo ed è a casa della compagna Francesca Pascale”. Licia Ronzulli, vice presidente dei senatori di Forza Italia e tra i più stretti collaboratori del Cavaliere all’Ansa nella tarda serta di martedì 11 settembre ha smentito una notizia apparsa sul sito business.it. In un tweet la senatrice azzurra aggiunge: “Berlusconi sta benissimo altro che ictus non sarà una fake news a spaventarci…anzi consiglio vivamente di andarci piano… <hi rend="#b">lui ci seppellirà tutti quanti. Fatevene una ragione</hi>“.</p>
    <p>“Come ho già smentito nei giorni scorsi – prosegue Ronzulli – il presidente Berlusconi non ha nessun problema di salute ed è regolarmente al lavoro nelle sua abitazione,<hi rend="#b"> dove ha trascorso tutta la giornata di oggi impegnato in una serie di riunioni per pianificare</hi> le sue attività imprenditoriali e i suoi prossimi impegni politici. In questo momento si diverte a vedere come gli allungano la vita. Di questo passo supererà anche i famosi 120 anni”. “I ricorrenti accenni alle non buone condizioni di salute del Presidente Berlusconi sono infondati. Il presidente non è ricoverato, gode di ottima salute e mi prega di augurare a tutti voi un buon proseguimento di serata” ha fatto sapere anche il medico personale dell’ex premier Berlusconi, il professor Alberto Zangrillo.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>