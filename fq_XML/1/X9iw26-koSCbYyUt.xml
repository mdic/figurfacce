<doc sitename="Il Fatto Quotidiano" title="Governo, lascia anche sottosegretario Cassano. Da Ap torna in Fi? Berlusconi: &quot;Non riaccoglieremo chi ci ha tradito&quot; - Il Fatto Quotidiano" author="F Q" date="2017-07-21" url="http://www.ilfattoquotidiano.it/2017/07/21/governo-lascia-anche-il-sottosegretario-cassano-da-ap-torna-in-fi-berlusconi-non-riaccoglieremo-chi-ci-ha-tradito/3745733/" hostname="ilfattoquotidiano.it" description="Due giorni fa il ministro degli Affari regionali Enrico Costa, ora il sottosegretario Massimo Cassano. Continua a perdere pezzi il Governo Gentiloni, vittima indiretta del ritorno nell’ovile di Forza Italia da parte di esponenti appartenenti ad Alternativa Popolare. Addio Alfano, insomma, per riabbracciare Silvio Berlusconi. Forse. Perché l’ex Cavaliere anche oggi ha ribadito quanto detto nei giorni scorsi: …" categories="Politica" tags="Governo Gentiloni;Paolo Gentiloni;Silvio Berlusconi" fingerprint="8c6b5a4edc36e335">
  <main>
    <head rend="h1">Governo, lascia anche sottosegretario Cassano. Da Ap torna in Fi? Berlusconi: “Non riaccoglieremo chi ci ha tradito”</head>
    <graphic src="https://st.ilfattoquotidiano.it/wp-content/uploads/2017/07/massimo-cassano-675.jpg"/>
    <p><ref target="https://www.ilfattoquotidiano.it/2017/07/19/governo-enrico-costa-si-dimette-area-popolare-perde-pezzi-lex-ministro-piu-importanti-le-convinzioni-delle-posizioni/3739979/">Due giorni fa il ministro degli Affari regional i Enrico Costa</ref>, ora il sottosegretario </p>
    <p><hi rend="#b">Massimo Cassano</hi>. Continua a perdere pezzi il</p>
    <p><hi rend="#b">Governo Gentiloni</hi>, vittima indiretta del ritorno nell’ovile di</p>
    <p><hi rend="#b">Forza Italia</hi>da parte di esponenti appartenenti ad Alternativa Popolare. Addio Alfano, insomma, per riabbracciare</p>
    <p><hi rend="#b">Silvio Berlusconi</hi>. Forse. Perché l’ex Cavaliere anche oggi ha ribadito quanto detto nei giorni scorsi: “Forza Italia non</p>
    <p><hi rend="#b">accoglierà</hi>nessuno di coloro che hanno lasciato FI e hanno tradito gli</p>
    <p><hi rend="#b">elettori</hi>e addirittura sostenuto il Governo della</p>
    <p><hi rend="#b">sinistra</hi>. Poi se torneranno nel</p>
    <p><hi rend="#b">centrodestra</hi>con loro movimenti, questo ci consentirà di vincere le</p>
    <p><hi rend="#b">elezioni</hi>“. Il messaggio è chiaro, ma ci sono due fatti che ingarbugliano la situazione. Il primo: il sottosegretario al Lavoro</p>
    <p><hi rend="#b">dimissionario</hi>ha comunicato la sua decisione – “a far data da oggi” – con una nota, convocando per domani a</p>
    <p><hi rend="#b">Bari</hi>(sua città di origine) una conferenza stampa in cui spiegherà i motivi dell’addio all’esecutivo. Al suo fianco ci sarà il coordinatore regionale azzurro</p>
    <p><hi rend="#b">Luigi Vitali</hi>. A riaccogliere Cassano tra le file del partito, poi, è stato direttamente il presidente dei senatori berlusconiani</p>
    <p><hi rend="#b">Paolo Romani</hi>. Due circostanze che non si legano con quanto dichiarato dal leader azzurro e che pongono tutta una serie di dubbi sul ritorno alla base dei transfughi di Alternativa Popolare. Che, per dirla con Berlusconi, non appoggeranno più il governo ma al momento non hanno un partito di riferimento.</p>
    <p>Eppure, per Cassano come per l’ex ministro Costa, la ricostruzione fornita dalle agenzie di stampa è che entrambi abbiano già dato per scontato il loro rientro diretto in Forza Italia, senza passare per l’ormai famosa “quarta gamba” ipotizzata da Berlusconi per accogliere i “transfughi”. Cassano, hanno inoltre ricordato alcuni parlamentari forzisti, durante il governo <hi rend="#b">Vendola</hi> in Puglia fu “il consigliere regionale più votato, ovviamente con il centrodestra. <hi rend="#b">Caduto</hi> nel vuoto, quindi, l’appello di Berlusconi, che aveva chiesto lo stop momentaneo della diaspora per non mettere in <hi rend="#b">difficoltà</hi> il governo, già alle prese con una maggioranza a dir poco ballerina? Si vedrà.</p>
    <p>Nel frattempo, però, il presidente dei senatori di Fi,<hi rend="#b"> Paolo Romani</hi>, ha diramato una nota<hi rend="#b"/>piena di soddisfazione<hi rend="#b"/>per il ritorno di Cassano. Testuale:<hi rend="#b"/>“Non posso che accogliere con grande favore e sentito apprezzamento il ritorno di un politico, di un senatore, dell’esperienza e del valore di Massimo Cassano tra le fila di Forza Italia e del gruppo parlamentare che rappresento” ha detto in <hi rend="#b">Romani.</hi> “La scelta del senatore Cassano di profondere il proprio <hi rend="#b">impegno</hi> nuovamente per il movimento guidato dal presidente Berlusconi – ha aggiunto – è il segno che la serietà e la costanza di chi tutti i giorni è impegnato sul territorio, nell’amministrazione locale e in <hi rend="#b">Parlamento</hi> per il partito, hanno consentito a FI di restare l’unico punto di riferimento di tutti coloro che si riconoscono nei valori di un <hi rend="#b">centrodestra</hi><hi rend="#b">liberale</hi> e moderato. È quindi con grande piacere che do il <hi rend="#b">benvenuto</hi> a Massimo Cassano anche a nome di tutti i senatori di Forza Italia”.</p>
    <p>La mossa di Cassano, inoltre, ha acuito ancor più le difficoltà del premier Gentiloni nel mantenere intatto un mosaico di governo che continua a perdere tasselli. Dal Partito democratico, però, hanno tentato immediatamente di gettare acqua sul fuoco. “Non vedo rischi per il governo” ha detto<hi rend="#b"> Ettore Rosato</hi>, capogruppo Pd alla Camera, secondo cui “è evidente che da qui alla fine della <hi rend="#b">legislatura</hi> abbiamo messo in conto che Mdp continuerà nella sua scelta di sostegno al governo a singhiozzo e che – ha aggiunto – c’è un rischio reale che Ap perda pezzi da una parte e dall’altra. Ma comunque vedo un <hi rend="#b">governo</hi> in salute che fa le cose che servono”. Se quelle di Rosato siano o meno parole di <hi rend="#b">circostanza</hi> lo si capirà presumibilmente nel futuro prossimo, ma di certo il <hi rend="#b">premier</hi> non può dormire sonni tranquilli, specie perché l’appoggio di <hi rend="#b">Mdp</hi> è tutto tranne che scontato.</p>
    <p>Da parte sua, invece, <hi rend="#b">Angelino Alfano</hi> non ha potuto far altro che correre ai ripari e cercare di tappare l’ennesima falla apertasi nel suo schieramento. Il presidente di <hi rend="#b">Alternativa Popolare</hi>, infatti, ha nominato il consigliere regionale <hi rend="#b">Giannicola De Leonardis</hi> coordinatore di Alternativa Popolare in Puglia. Nella nota, inoltre, è specificato che sia De Leonardis che l’altro consigliere regionale Luigi Morgante non seguiranno <hi rend="#b">Massimo Cassano</hi> nella scelta di aderire a Forza Italia.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>