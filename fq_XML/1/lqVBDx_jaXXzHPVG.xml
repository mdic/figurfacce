<doc sitename="Il Fatto Quotidiano" title="Regione Lazio, le larghe intese di Zingaretti: centrodestra e M5s fanno il pieno di poltrone nelle commissioni - Il Fatto Quotidiano" author="Vincenzo Bisbiglia" date="2018-05-16" url="https://www.ilfattoquotidiano.it/2018/05/16/regione-lazio-le-larghe-intese-di-zingaretti-centrodestra-e-m5s-fanno-il-pieno-di-poltrone-nelle-commissioni/4361144/" hostname="ilfattoquotidiano.it" description="Le larghe intese zingarettiane nel Lazio portano tante poltrone ai partiti di centrodestra e al Movimento 5 Stelle, oltre a una commissione delicatissima come quella della Sanità nelle mani di Forza Italia. E così l’anatra zoppa che avrebbe dovuto condannare il rieletto governatore Nicola Zingaretti a una rapida sfiducia si sta via via trasformando in …" categories="Politica" tags="Movimento 5 Stelle;Nicola Zingaretti;Regione Lazio;Silvio Berlusconi" fingerprint="1db1f7452dcd6325">
  <main>
    <head rend="h1">Regione Lazio, le larghe intese di Zingaretti: centrodestra e M5s fanno il pieno di poltrone nelle commissioni</head>
    <graphic src="https://st.ilfattoquotidiano.it/wp-content/uploads/2018/05/05/Nicola-Zingaretti-2-675.jpg"/>
    <p>Le <hi rend="#b">larghe intese</hi> zingarettiane nel <hi rend="#b">Lazio</hi> portano tante poltrone ai partiti di <hi rend="#b">centrodestra</hi> e al <hi rend="#b">Movimento 5 Stelle</hi>, oltre a una commissione delicatissima come quella della <hi rend="#b">Sanità</hi> nelle mani di <hi rend="#b">Forza Italia</hi>. E così l’anatra zoppa che avrebbe dovuto condannare il rieletto governatore<hi rend="#b"> Nicola Zingaretti</hi> a una rapida sfiducia si sta via via trasformando in una <hi rend="#b">gallina</hi> dalle uova d’oro per i <hi rend="#b">consiglieri laziali</hi>. Con l’eccezione dei meloniani di <hi rend="#b">Fratelli d’Italia</hi> – rimasti volutamente a guardare – tutte le <hi rend="#b">forze politiche</hi> della Pisana hanno attinto alla <hi rend="#b">spartizione</hi> delle presidenze e vicepresidenze, ultimo atto di <hi rend="#b">distribuzione</hi> delle nomine prima dell’avvio concreto dei lavori. Una seduta lampo – un’ora scarsa – per votare quello che già era stato deciso a porte chiuse: 5 presidenze al <hi rend="#b">centrosinistra</hi> (4 al Pd e una a +Europa), 3 presidenze al <hi rend="#b">centrodestra</hi> (2 a Forza Italia, 1 a Noi con l’Italia) e 3 al Movimento 5 Stelle. A queste si aggiungerà nei prossimi giorni la guida al <hi rend="#b">Comitato</hi> per il <hi rend="#b">Monitoraggio dell’Attrazione delle Leggi</hi> assegnata alla Lega (sarebbe ad appannaggio della maggioranza), mentre a Fdi rimane il <hi rend="#b">Corecoco</hi>, Comitato regionale di controllo contabile per la vigilanza sui <hi rend="#b">bilanci</hi>, questo sì destinato all’opposizione.</p>
    <p>Nel merito, il colpaccio l’ha fatto<hi rend="#b"> Forza Italia</hi>, che si è presa la commissione sanità, un settore pesante da sempre caro agli <hi rend="#b">azzurri</hi>: non è un caso come, da <hi rend="#b">Ciarrapico</hi> ad <hi rend="#b">Angelucci</hi>, i più discussi imprenditori privati del territorio abbiano sempre gravitato nell’alveo del partito di <hi rend="#b">Berlusconi</hi>. A sedere sulla poltrona più ambita sarà <hi rend="#b">Giuseppe</hi><hi rend="#b">Simeone</hi>, uomo fidato del “re di Fondi”, <hi rend="#b">Claudio Fazzone</hi>, nei giorni scorsi sul punto di passare al gruppo misto dopo il “dispetto” fattogli dal rivale gasparriano, <hi rend="#b">Adriano Palozzi</hi>, durante l’elezione dei vicepresidenti del Consiglio. Altra poltrona ambita, quella della commissione <hi rend="#b">Attività</hi><hi rend="#b">Produttive</hi>, finita nelle mani di <hi rend="#b">Massimiliano</hi><hi rend="#b">Maselli</hi>, fittiano ex Udc e (soprattutto) ex presidente dell’<hi rend="#b">Agenzia Sviluppo Lazio</hi>. A secco anche <hi rend="#b">Stefano Parisi</hi>, per il quale – c’e’ da dire – sarebbe stato impossibile occupare una <hi rend="#b">poltrona</hi> così impegnativa mantenendo il doppio incarico al consiglio comunale di <hi rend="#b">Milano</hi>.</p>
    <p>Osservato speciale, ovviamente, anche il M5S. I <hi rend="#b">pentastellati</hi> si sono aggiudicati tutto il comparto ambiente e dintorni, assicurandosi con <hi rend="#b">Marco Cacciatore</hi> Urbanistica e Rifiuti e con <hi rend="#b">Valerio Novelli</hi> Ambiente e Agricoltura, tutti temi molto cari agli ex grillini. Spicca anche l’elezione a presidente della Vigilanza sul pluralismo dell’informazione di <hi rend="#b">Davide Barillari</hi>, ex capogruppo che nel 2014 sull’argomento produsse un’avveniristica proposta di legge per la “<hi rend="#b">liberalizzazione</hi>” dell’informazione in cui si paventava la “diffusione non-profit delle notizie ‘<hi rend="#b">molecolari</hi>’ cioè autoprodotte e fuori dalle logiche di <hi rend="#b">mainstream</hi> e di profitto delle aggregazioni <hi rend="#b">radiotelevisive</hi> sostenute dalla politica partitica tradizionale”. C’e’ stato posto, infine, anche per l’ex sindaco di Amatrice, <hi rend="#b">Sergio Pirozzi</hi>, che guiderà la commissione <hi rend="#b">Ricostruzione</hi> del post-sisma.</p>
    <p>Quanto durerà? Da dentro l’impressione è che in pochissimi abbiano voglia di <hi rend="#b">mandare</hi> a casa Zingaretti e la sua giunta, specie in questi inediti tempi di <hi rend="#b">fluidità</hi><hi rend="#b">politica</hi>. Anzi, in molti credono che alla fine a staccare la <hi rend="#b">spina</hi> anticipatamente potrebbe essere proprio lui, se e quando deciderà di fare il <hi rend="#b">salto</hi><hi rend="#b">nazionale</hi>. Formalmente, però, il <hi rend="#b">presidente</hi> viene incalzato. La capogruppo pentastellata, <hi rend="#b">Roberta</hi><hi rend="#b">Lombardi</hi> – il suo entourage ha smentito con forza la notizia del <hi rend="#b"> Messaggero </hi>circa un messaggio di </p>
    <p><hi rend="#b">Virginia Raggi</hi>che le chiedeva di firmare la sfiducia proposta da Fdi – ha inviato una lettera aperta al</p>
    <p><hi rend="#b">governatore</hi>. “Ci auguriamo che da domani il</p>
    <p><hi rend="#b">Consiglio</hi>, la giunta, le commissioni, tutti noi</p>
    <p><hi rend="#b">consiglieri</hi>, tutto l’apparato burocratico sia finalmente produttivo. Abbiamo ora il</p>
    <p><hi rend="#b">dovere</hi>di non perdere più tempo”, ha scritto l’ex parlamentare. A cui probabilmente a breve si risponderà con i fatti: la</p>
    <p><hi rend="#b">Giunta</hi>ha già votato il primo bilancio “</p>
    <p><hi rend="#b">leggero</hi>” e sta lavorando al collegato che dovrà essere rimpolpato dal lavoro delle</p>
    <p><hi rend="#b">commissioni</hi>, come auspicato dal presidente d’Aula,</p>
    <p><hi rend="#b">Daniele Leodori</hi>. Insomma, almeno a parole non dovrà essere un “villaggio vacanze</p>
    <p><hi rend="#b">Pisana</hi>”, come l’ha definito qualche giorno fa la consigliera di Fdi,</p>
    <p>
      <hi rend="#b">Chiara</hi>
    </p>
    <p><hi rend="#b">Colosimo</hi>, criticando lo stop formale ai lavori consiliari di ben tre settimane.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>