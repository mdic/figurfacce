<doc sitename="Il Fatto Quotidiano" title="Serie A, il contrappasso di Urbano Cairo: sognava di fare il Berlusconi, ma si risveglia con un Torino da incubo - Il Fatto Quotidiano" author="Lorenzo Vendemiale" date="2020-02-03" url="https://www.ilfattoquotidiano.it/2020/02/03/serie-a-il-contrappasso-di-urbano-cairo-sognava-di-fare-il-berlusconi-ma-si-risveglia-con-un-torino-da-incubo/5693482/" hostname="ilfattoquotidiano.it" description="Una sera Urbano Cairo si addormentò e fece un sogno: era diventato uno degli uomini più importanti e vincenti d’Italia e del calcio italiano. I giornali, i suoi giornali, celebravano le sue gesta a tutta pagina. I successi della sua squadra di pallone preparavano il terreno a un trionfale ingresso in politica. L’allievo aveva raggiunto …" categories="Calcio" tags="Claudio Lotito;Gianfranco Micciché;Serie A;Silvio Berlusconi;Torino;Urbano Cairo;Walter Mazzarri" fingerprint="63a06a2159a5582c">
  <main>
    <head rend="h1">Serie A, il contrappasso di Urbano Cairo: sognava di fare il Berlusconi, ma si risveglia con un Torino da incubo</head>
    <graphic src="https://st.ilfattoquotidiano.it/wp-content/uploads/2020/02/03/cairo-mazzarri-1200-690x362.jpg"/>
    <p>Una sera <hi rend="#b">Urbano Cairo</hi> si addormentò e fece un sogno: era diventato uno degli <hi rend="#b">uomini</hi> più importanti e vincenti d’Italia e del <hi rend="#b">calcio italiano</hi>. I giornali, i suoi giornali, celebravano le sue <hi rend="#b">gesta</hi> a tutta pagina. I successi della sua <hi rend="#b">squadra</hi><hi rend="#b">di pallone</hi> preparavano il terreno a un <hi rend="#b">trionfale ingresso</hi> in politica. L’allievo aveva raggiunto il maestro, il <hi rend="#b">destino</hi> era compiuto. L’uomo è noto, le sue <hi rend="#b">ambizioni</hi> pure. La carriera di <hi rend="#b">Urbano Cairo</hi> è iniziata all’ombra di <hi rend="#b">Silvio Berlusconi</hi> e in lui i cronisti hanno sempre visto un <hi rend="#b">emulo</hi> del cavaliere, tanto da pronosticarne a cadenza sistematica una “discesa in campo” che fin qui non si è mai <hi rend="#b">realizzata</hi>. Lui intanto ne ha ripercorso le <hi rend="#b">orme</hi> piuttosto fedelmente: presidente-editore, <hi rend="#b">giornali</hi>, tv e ovviamente <hi rend="#b">pallone</hi>, <ref target="https://www.ilfattoquotidiano.it/2015/06/05/milan-berlusconi-cede-il-47-a-mr-bee-29-anni-di-diavolo-tra-coppe-campioni-uso-politico-del-calcio-e-consenso-elettorale/1637380/">componenti fondamentali dell’ epopea berlusconiana, che non sarebbe stata la stessa senza i trionfi del Milan</ref>. Cairo ha rimesso in piedi </p>
    <p><hi rend="#b">La7</hi>, ha scalato</p>
    <p><hi rend="#b">RCS</hi>, controllando il principale quotidiano generalista (</p>
    <p>
      <hi rend="#i">) e sportivo (</hi>
    </p>
    <hi rend="#b">Corriere della Sera</hi>
    <p>
      <hi rend="#i">) del Paese, si è comprato la sua squadra di calcio, il</hi>
    </p>
    <hi rend="#b">La Gazzetta dello Sport</hi>
    <p><hi rend="#b">Torino</hi>. I presupposti c’erano tutti. I suoi sogni di</p>
    <p>
      <hi rend="#b">, però, s’infrangono su una realtà molto più</hi>
    </p>
    <hi rend="#i">grandeur</hi>
    <p><hi rend="#b">misera</hi>.</p>
    <p>Di <hi rend="#b">politica</hi> o di <hi rend="#b">editoria</hi>, <ref target="https://www.ilfattoquotidiano.it/in-edicola/articoli/2020/02/01/da-rcs-a-gedi-gli-utili-garantiti-dai-fondi-pubblici-per-le-crisi/5692090/">di RCS che chiede lo stato di crisi per sfruttare i contributi pubblici per un nuovo piano di prepensionamenti mentre il gruppo accumula utili e stacca dividendi ai soci</ref>, non è il caso di parlare. Restiamo al </p>
    <p><hi rend="#b">calcio</hi>: da un anno a questa parte Cairo si è messo in testa di</p>
    <p><hi rend="#b">diventare</hi>un leader anche nel</p>
    <p>
      <hi rend="#b">pallone</hi>
    </p>
    <p><hi rend="#b">italiano</hi>. Voleva essere l’uomo che comanda i giochi in</p>
    <p>
      <hi rend="#b">Lega</hi>
    </p>
    <p><hi rend="#b">calcio</hi>e</p>
    <p><hi rend="#b">Figc</hi>, che decide nomine e affari. In politica (sportiva) però ha inanellato un fiasco dopo l’altro. Come nell’ultima elezione di</p>
    <p><hi rend="#b">presidente</hi>di Lega: il “suo”</p>
    <p><hi rend="#b">Gaetano Miccichè</hi>(è consigliere di</p>
    <p><hi rend="#b">RCS</hi>) da n.1 uscente ha preso appena 5 voti. Una</p>
    <p><hi rend="#b">figuraccia</hi>più per chi lo ha candidato che sua. Sui</p>
    <p><hi rend="#b">diritti tv</hi>(materia che sta piuttosto a cuore anche al Cairo</p>
    <p><hi rend="#b">imprenditore</hi>) ha fatto retromarcia, passando da principale sostenitore del nuovo canale della</p>
    <p><hi rend="#b">Serie A</hi>(in funzione anti-Sky) a suo strenuo</p>
    <p><hi rend="#b">oppositore</hi>, senza mai spiegare perché. Su queste due partite ha provato ad</p>
    <p><hi rend="#b">accreditarsi</hi>come leader dei</p>
    <p>
      <hi rend="#b">grandi</hi>
    </p>
    <p><hi rend="#b">club</hi>(senza riuscirci, ha spostato praticamente solo il suo voto), ma dovrà bussare presto alla porta di</p>
    <p><hi rend="#b">Claudio Lotito</hi>e delle “</p>
    <p><hi rend="#b">provinciali</hi>” (l’altra fazione che comanda in</p>
    <p><hi rend="#b">Lega</hi>), quando si tornerà a parlare dei progetti di una</p>
    <p>
      <hi rend="#b">super Champions</hi>
    </p>
    <p><hi rend="#b">internazionale</hi>che farebbe la fortuna solo delle big, tagliando fuori dal calcio che conta tutte le altre. Fra cui anche il</p>
    <p><hi rend="#b">Torino</hi>.</p>
    <p>Perché il suo Torino non è una <hi rend="#b">grande squadra</hi> e Cairo non è un grande presidente. Ha la storia, il <hi rend="#b">blasone</hi>, ma non vince nulla da tempo e anche sotto la sua <hi rend="#b">gestione</hi> non è riuscita a fare il salto di qualità definitivo. Nelle ultime settimane poi è diventato quasi una <hi rend="#b">barzelletta</hi>, umiliato dall’<hi rend="#b">Atalanta</hi>, ridicolizzato anche dal <hi rend="#b">Lecce</hi>. Colpa di un allenatore, <hi rend="#b">Walter</hi><hi rend="#b">Mazzarri</hi>, arrivato al capolinea (inevitabile l’esonero), delle <hi rend="#b">prestazioni</hi><hi rend="#b">insufficienti</hi> di alcuni giocatori chiave. Ma il vero fallimento è <hi rend="#b">societario</hi>: la scelta e la conferma del <hi rend="#b">tecnico</hi>, la rottura col direttore sportivo <hi rend="#b">Petrachi</hi>, un mercato sempre un po’ al <hi rend="#b">risparmio</hi>, con investimenti tardivi e sbagliati (vedi <hi rend="#b">Verdi</hi>, comprato ad eliminazione dall’<hi rend="#b">Europa League</hi> già avvenuta, quando invece sarebbero serviti rinforzi in altri reparti). Cairo il “<hi rend="#b">tagliatore di teste</hi>” ha messo in ordine i <hi rend="#b">conti</hi><hi rend="#b">della società</hi>, costruito una solida realtà – questo gli va <hi rend="#b">riconosciuto</hi> – che di tanto in tanto si toglie qualche <hi rend="#b">soddisfazione</hi>. O a volte, come quest’anno disgraziato, prende rovinosi <hi rend="#b">scivoloni</hi>. Ma il suo Torino è solo l’ennesima azienda risanata dall’imprenditore, che non vince, non fa sognare i suoi tifosi, figuriamoci gli <hi rend="#b">italiani</hi>. Altro che <hi rend="#b">Milan</hi> e sogni di <hi rend="#b">grandeur</hi><hi rend="#b">berlusconiana</hi>. Stamattina Urbano Cairo si è svegliato con una <hi rend="#b">squadra</hi><hi rend="#b">allo</hi><hi rend="#b">sbando</hi> e dodicesima in classifica, un <hi rend="#b">allenatore</hi> da esonerare e i suoi giornali un po’ imbarazzati nel dover difendere l’<hi rend="#b">indifendibile</hi>. E no, non era solo un incubo.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>