<doc sitename="Il Fatto Quotidiano" title="Razzi: &quot;Viaggio in Nord Corea? Rinviato, ma proverò a portare Dybala e Il Volo. Se viene anche Berlusconi è il massimo&quot; - Il Fatto Quotidiano" author="Gisella Ruccia" date="2017-09-18" url="http://www.ilfattoquotidiano.it/2017/09/18/razzi-viaggio-in-nord-corea-rinviato-ma-provero-a-portare-dybala-e-il-volo-se-viene-anche-berlusconi-e-il-massimo/3864056/" hostname="ilfattoquotidiano.it" description="“Il mio viaggio in Corea del Nord? Per la verità, l’ho rinviato di un mese o due mesi, a seconda di quando faranno la festa nazionale. Sto provando a portare Paulo Dybala e anche Il Volo. Sarebbe il massimo se venisse anche Silvio Berlusconi“. Lo annuncia ai microfoni di Ecg Regione (Radio Cusano Campus) il …" categories="Politica" tags="Antonio Razzi;Corea del Nord;Forza Italia;Juventus;Kim Jong-un;Lirica;Silvio Berlusconi" fingerprint="e0a8d12ed37f2a31">
  <main>
    <p>“<hi rend="#b">Il mio viaggio in Corea del Nord?</hi> Per la verità,<hi rend="#b"> l’ho rinviato di un mese o due mesi</hi>, a seconda di quando faranno la<hi rend="#b"> festa nazionale</hi>. Sto provando a portare <hi rend="#b">Paulo Dybala</hi> e anche <hi rend="#b">Il Volo</hi>. <hi rend="#b">Sarebbe il massimo se venisse anche Silvio Berlusconi</hi>“. Lo annuncia ai microfoni di <hi rend="#b">Ecg Regione</hi> (Radio Cusano Campus) il senatore di <hi rend="#b">Forza Italia, Antonio Razzi</hi>, che puntualizza: “<hi rend="#b">Non ho rimandato il viaggio in Corea del Nord per paura</hi>, sia chiaro. Io non ho paura di niente e di nessuno perché sono sempre stato così nella mia vita. <hi rend="#b">Sono onesto, cammino a testa alta e non mi devo vergognare di niente.</hi> Mi posso sbagliare con il congiuntivo, posso sbagliare un italiano che non è perfetto, ma parlo cinque lingue, sono un uomo libero, non ho paura di nulla”. Ai conduttori, <hi rend="#b">Roberto Arduini e Andrea Di Ciancio</hi>, che gli chiedono se il dittatore nordcoreano si offenderebbe a essere chiamato <hi rend="#b">“Ciccio Kim”</hi>, il senatore risponde: “Per come lo conosco io, mi sembra uno sportivo,<hi rend="#b"> uno che sorride e scherza in mezzo alla gioventù</hi>. Penso che non si arrabbierebbe, perché sa che scherzare fa bene al cuore. Come diceva il grande Totò, <hi rend="#b">Kim è un uomo di mondo e sa stare allo scherzo</hi>“. Poi spiega la sa volontà di portare in Corea del Nord l’attaccante argentino della Juventus e il trio di cantanti lirici: “So che Kim Jong-un è un grande appassionato di sport. Per questo <hi rend="#b">proverò a portare Dybala</hi>, così lo stadio da 200mila spettatori si riempie, anzi devono mettere i maxischermi fuori. Kim è anche amante della musica, quindi, visto che <hi rend="#b">Gianluca Ginoble</hi> è abruzzese, ho detto a lui e al padre Ercole che Kim li ha invitati ufficialmente per la settimana musicale nordcoreana nell’aprile prossimo. <hi rend="#b">Anche Il Volo potrebbe collaborare con me alla pacificazione del mondo</hi>“. E chiosa: “Sarebbe il massimo se venisse anche <hi rend="#b">Silvio Berlusconi</hi>. Lì mi chiedono come sta Silvio, perché è un uomo eccezionale, un grande politico e un grande imprenditore. È<hi rend="#b"> vero che Kim è comunista, ma ci sono comunisti e comunisti</hi>. Però, anche se è un comunista e un dittatore, esprime un parere <hi rend="#b">favorevole a Berlusconi.</hi> E non è che fa male. <hi rend="#b">Anzi, Kim è da ammirare per questo</hi>“</p>
    <p>Gentile lettore, la pubblicazione dei commenti è sospesa dalle 20 alle 9, i commenti per ogni articolo saranno chiusi dopo 72 ore, il massimo di caratteri consentito per ogni messaggio è di 1.500 e ogni utente può postare al massimo <hi rend="#b">150 commenti alla settimana</hi>. Abbiamo deciso di impostare questi limiti per migliorare la qualità del dibattito. È necessario attenersi <ref target="http://www.ilfattoquotidiano.it/termini-e-condizioni-dutilizzo/"> Termini e Condizioni di utilizzo del sito (in particolare punti 3 e 5)</ref>: evitare gli insulti, le accuse senza fondamento e mantenersi in tema con la discussione. I commenti saranno pubblicati dopo essere stati letti e approvati, ad eccezione di quelli pubblicati dagli utenti in white list (vedere il punto 3 della nostra policy). Infine non è consentito accedere al servizio tramite account multipli. Vi preghiamo di segnalare eventuali problemi tecnici al nostro </p>
    <p><ref target="mailto:tech+comments@ilfattoquotidiano.it">supporto tecnico</ref>La Redazione</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>