<doc sitename="Il Fatto Quotidiano" title="Fabrizio Corona annuncia: &quot;Berlusconi è in condizioni critiche&quot;. Poi si autosmentisce e accusa: &quot;Sta bene, stufi delle fake news&quot; - Il Fatto Quotidiano" author="F Q" date="2018-12-19" url="https://www.ilfattoquotidiano.it/2018/12/19/fabrizio-corona-annuncia-berlusconi-e-in-condizioni-critiche-poi-si-autosmentisce-e-accusa-sta-bene-stufi-delle-fake-news/4846904/" hostname="ilfattoquotidiano.it" description="“Silvio Berlusconi è in condizioni critiche, presto tutti gli aggiornamenti su Corona Magazine. Forza Presidente ti siamo vicini!“. Così ha detto Fabrizio Corona in una storia pubblicata mercoledì mattina sul suo profilo Instagram, lanciando quella che si è rivelata essere una notizia falsa. “Breaking news, che succede al Cavaliere?”, titolava sul sito del suo nuovo …" categories="Attualità" tags="Fabrizio Corona;Senato;Silvio Berlusconi" fingerprint="69bf51bdb5c57001">
  <main>
    <p><ref target="https://st.ilfattoquotidiano.it/wp-content/uploads/2018/12/19/corona.jpg"/>“<graphic src="https://st.ilfattoquotidiano.it/wp-content/uploads/2018/12/19/corona.jpg"/></p>
    <p><hi rend="#b">Silvio Berlusconi è in condizioni critiche</hi>, presto tutti gli aggiornamenti su Corona Magazine.</p>
    <p><hi rend="#b">Forza Presidente ti siamo vicini!</hi>“. Così ha detto</p>
    <p><hi rend="#b">Fabrizio Corona</hi>in una storia pubblicata mercoledì mattina sul suo profilo Instagram, lanciando quella che si è rivelata essere una</p>
    <p><hi rend="#b">notizia falsa</hi>. “Breaking news, che succede al Cavaliere?”, titolava sul sito del suo nuovo giornale online</p>
    <p><hi rend="#i">The King – Corona Magazine</hi>, aggiungendo: “Super scoop! Una gola profonda di Mediaset:</p>
    <p><hi rend="#b">Silvio non ci lasciare!</hi>“.</p>
    <p>Il riferimento è a un twit apparso martedì pomeriggio sull’account Twitter “<hi rend="#b">Il Biscione</hi>“, che fa riferimento ad una nota autrice di Mediaset: “No Silvio, non ora. No. <hi rend="#b">Tutta (tutta!) l’azienda è con te</hi>“, si leggeva nel post.</p>
    <quote><p>No Silvio, non ora. No.</p><lb/>Tutta (tutta!) l’azienda è con te.<p>— Il Biscione (@ilbiscionetv)</p><ref>18 dicembre 2018</ref></quote>
    <p>Ma a smentire questa<hi rend="#b"> fake news</hi> sulle sue condizioni di salute è stato lo stesso<ref target="https://www.ilfattoquotidiano.it/2018/12/19/anticorruzione-silvio-berlusconi-ai-suoi-una-legge-pericolosissima-e-lancia-loperazione-scoiattolo-contro-il-m5s/4846795/"> Silvio Berlusconi, che martedì sera si è presentato a Palazzo Madama per gli auguri di Natale del Senato, dove ha lanciato la cosiddetta “operazione Scoiattolo“.</ref> A dimostrazione di ciò c’è anche una foto pubblicata sulla pagina Facebook di </p>
    <p><hi rend="#b">Forza Italia</hi>, in cui l’ex presidente del Consiglio appare sorridente in prima fila.</p>
    <p>Così, dopo pochi minuti, <hi rend="#b">Fabrizio Corona ha ritrattato tutto</hi>, cambiando versione e aggiornando il suo sito con <hi rend="#b">“Il Presidente sta bene!</hi>” e poi: “Siamo stufi di queste fake news”. Secondo quanto riferisce <hi rend="#i">Dagospia</hi>, a destare preoccupazione sulle condizioni di salute di Berlusconi è stata la sua mancata partecipazione alla puntata di <hi rend="#i"> Porta a Porta</hi> di ieri sera, per motivi sconosciuti.</p>
  </main>
  <comments/>
</doc>