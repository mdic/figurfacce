<doc sitename="Il Fatto Quotidiano" title="Pd, Martina: &quot;Renzi? Io non chiedo scusa a Berlusconi e non riabilito le sue scelte&quot; - Il Fatto Quotidiano" author="F Q" date="2018-11-30" url="https://www.ilfattoquotidiano.it/2018/11/30/pd-martina-renzi-io-non-chiedo-scusa-a-berlusconi-e-non-riabilito-le-sue-scelte/4803980/" hostname="ilfattoquotidiano.it" description="“Non chiedo scusa a Silvio Berlusconi“. Maurizio Martina risponde così alle parole di Matteo Renzi che in una diretta Facebook aveva invitato “la sinistra” a scusarsi con il leader di Forza Italia perché “faceva leggi ad personam” ma “rispetto a Matteo Salvini era un pischello“. L’ex segretario ad interim del Partito democratico e neo-candidato alle …" categories="Politica" tags="Matteo Renzi;Maurizio Martina;PD;Silvio Berlusconi" fingerprint="a9ae5e6ee76fc33d">
  <main>
    <head rend="h1">Pd, Martina: “Renzi? Io non chiedo scusa a Berlusconi e non riabilito le sue scelte”</head>
    <graphic src="https://st.ilfattoquotidiano.it/wp-content/uploads/2018/11/22/Martina675.jpg"/>
    <p>“Non chiedo scusa a <hi rend="#b">Silvio Berlusconi</hi>“. <hi rend="#b">Maurizio Martina</hi> risponde così alle parole di <hi rend="#b">Matteo Renzi</hi> che in <ref target="https://www.ilfattoquotidiano.it/2018/11/28/renzi-dobbiamo-chiedere-scusa-a-berlusconi-la-sinistra-lo-deve-fare-in-confronto-a-salvini-b-era-un-pischello/4798267/">una diretta Facebook aveva invitato “la sinistra” a scusarsi con il leader di Forza Italia</ref> perché “faceva </p>
    <p><hi rend="#b">leggi ad personam</hi>” ma “rispetto a</p>
    <p><hi rend="#b">Matteo Salvini</hi>era un</p>
    <p><hi rend="#b">pischello</hi>“. L’ex segretario ad interim del</p>
    <p><hi rend="#b">Partito democratico</hi>e neo-candidato alle primarie parla a</p>
    <p><hi rend="#i">Radio Capital</hi>e avverte il suo ex premier: “</p>
    <p><hi rend="#b">Capisco</hi>il ragionamento di questa provocazione, cioè che è meglio una destra istituzionale che una destra nazionalista e populista.</p>
    <p><hi rend="#b">Non riabiliterei</hi>però scelte e persone che hanno fatto</p>
    <p><hi rend="#b">male</hi>in questi anni all’Italia”.</p>
    <p>Anche se lui dice di stare fuori dalle <hi rend="#b">dinamiche</hi> del partito, Renzi torna sempre al centro del <hi rend="#b">dibattito</hi> in vista del Congresso. Tra le voci di un appoggio, per ora rimasto implicito, a <hi rend="#b">Marco Minniti</hi> unito a una strategia per battere <hi rend="#b">Nicola Zingaretti</hi> e quelle di un possibile nuovo <hi rend="#b">movimento politico</hi> che nasca dai comitati civici “<hi rend="#b">Ritorno al futuro</hi>“, l’ex premier continua ad agitare la corsa verso la segreteria. Martina per ora si smarca: “Nella storia del centrosinistra le <hi rend="#b">divisioni</hi> non hanno mai portato a buone cose, <hi rend="#b">non credo</hi> che Renzi voglia fare un nuovo partito”. “Il tema – dice – è quello di <hi rend="#b">cambiare il Pd</hi>, rinnovarlo e aprirlo. È abbastanza surreale che del Congresso si discuta solo di <hi rend="#b">percentuali</hi>. Per me il confronto deve essere sulle idee”. “In ogni caso siamo lo stesso partito un minuto dopo siamo al <hi rend="#b">lavoro insieme</hi>. Viva la libertà del confronto”, aggiunge il candidato.</p>
    <p>Poi torna sulla <hi rend="#b">provocazione</hi> lanciata da Renzi: “C’è <hi rend="#b">gravità</hi> assoluta in quello che stanno facendo Di Maio e Salvini, ma non faccio paragoni con le situazioni precedenti”, spiega Martina. “Non riabilito le <hi rend="#b">politiche</hi> di Silvio Berlusconi – aggiunge – I <hi rend="#b">problemi</hi> che abbiamo davanti sono figli della destra di questi anni e dei <hi rend="#b">guasti</hi> che hanno prodotto. Dopodiché capisco che sia meglio una destra istituzionale che una destra nazionalista e populista. Non riabiliterei però scelte e persone che hanno fatto male in questi anni all’Italia”, conclude riferendosi implicitamente alle leggi ad personam di Berlusconi.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>