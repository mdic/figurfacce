<doc sitename="Il Fatto Quotidiano" title="Elezioni, la stampa inglese torna a prendere in giro Berlusconi: &quot;Bandito dai pubblici uffici ma vuole tornare premier&quot; - Il Fatto Quotidiano" author="F Q" date="2018-02-19" url="https://www.ilfattoquotidiano.it/2018/02/19/elezioni-la-stampa-inglese-torna-prendere-giro-berlusconi-bandito-dai-pubblici-uffici-ma-vuole-tornare-premier/4171096/" hostname="ilfattoquotidiano.it" description="Silvio Berlusconi torna a guidare il centrodestra tra strafalcioni e battute più o meno riuscite, e la stampa britannica torna a prenderlo in giro. Con un video da un minuto e mezzo pubblicato online, la Bbc si concentra sull’ennesima ritorno in campo del leader di Forza Italia. Un filmato dal titolo ironico: Il consiglio di Berlusconi alla Bbc …" categories="Elezioni Politiche 2018" tags="Bbc;Silvio Berlusconi" fingerprint="efae4861e342c195">
  <main>
    <head rend="h1">Elezioni, la stampa inglese torna a prendere in giro Berlusconi: “Bandito dai pubblici uffici ma vuole tornare premier”</head>
    <graphic src="https://st.ilfattoquotidiano.it/wp-content/uploads/2018/02/19/berlusconibbc.jpg"/>
    <p><hi rend="#b">Silvio Berlusconi</hi> torna a guidare il <hi rend="#b">centrodestra</hi> tra strafalcioni e battute più o meno riuscite, e la stampa britannica <hi rend="#b">torna a prenderlo in giro</hi>. Con un video da un minuto e mezzo pubblicato <hi rend="#i">online</hi>, la <hi rend="#i"> Bbc </hi>si concentra sull’ennesima ritorno in campo del</p>
    <p>
      <hi rend="#b">leader di</hi>
    </p>
    <p><hi rend="#b">Forza Italia</hi>. Un filmato dal titolo ironico:</p>
    <p><hi rend="#b">Il consiglio di Berlusconi alla Bbc per una stretta di mano</hi>. Nel video, infatti, Berlusconi rimprovera la giornalista del network britannico. Il motivo? Gli ha stretto la mano con</p>
    <p><hi rend="#b">troppa energia</hi>. “Un po’ meno decisa, se no uno dice: questa qui</p>
    <p><hi rend="#b">mi mena</hi>. E</p>
    <p><hi rend="#b">non ti sposa</hi>“, dice l’ex cavaliere. “Quante interviste politiche finiscono così?”, si chiede giustamente la</p>
    <p><hi rend="#i">Bbc</hi>.</p>
    <p>“L’ex primo ministro italiano spera di guidare il prossimo governo di coalizione”, spiega il video della tv britannica. “Sono stato estromesso dalla politica con una<hi rend="#b"> sentenza incredibile e vergognosa</hi>. Gli italiani sanno che tutto quello che è stato detto di me era <hi rend="#b">falso</hi>. Tutte le accuse erano <hi rend="#b">inventate</hi>. Io ho avuto dagli italiani 200 milioni di voti”, sostiene Berlusconi ai microfoni della Bbc riferendosi alla legge Severino (che lo ha fatto decadere da senatore) e alla condanna definitiva per frode fiscale. E infatti la tv britannica, per accompagnare il video, utilizza una didascalia di sole quattro righe: “L’ex primo ministro italiano è <hi rend="#b">bandito dai pubblici uffici</hi> a causa di una condanna penale per frode fiscale, ma questo non ferma le sue speranze di tornare al potere ancora una volta”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>