<doc sitename="Il Fatto Quotidiano" title="Sekret, speciale Trattativa Stato-mafia su TvLoft: il figlio del favoreggiatore dei fratelli Graviano e quei provini al Milan - Il Fatto Quotidiano" author="F Q" date="2018-10-11" url="https://www.ilfattoquotidiano.it/2018/10/11/sekret-speciale-trattativa-stato-mafia-su-tvloft-il-figlio-del-favoreggiatore-dei-fratelli-graviano-e-quei-provini-al-milan/4685823/" hostname="ilfattoquotidiano.it" description="“Sekret – Speciale Trattativa Stato-mafia”, la serie esclusiva ideata e condotta da Marco Lillo incentrata sulle stragi del ’92 e del ’93 e sull’accordo tra Cosa nostra e pezzi delle istituzioni, torna con la quarta puntata sulla piattaforma video tvloft.it. L’inchiesta del vicedirettore de Il Fatto quotidiano prosegue con un’intervista esclusiva a colui che ha …" categories="TVLoft" tags="Forza Italia;Giuseppe Graviano;Marcello DellUtri;Milan;Sekret;Silvio Berlusconi;Trattativa Stato-Mafia;TvLoft" fingerprint="f6be6469a1cad838">
  <main>
    <p><hi rend="#b">“ Sekret – Speciale Trattativa Stato-mafia”</hi>, la serie esclusiva ideata e condotta da </p>
    <p><hi rend="#b">Marco Lillo</hi>incentrata sulle</p>
    <p><hi rend="#b">stragi del ’92 e del ’93</hi>e sull’accordo tra Cosa nostra e pezzi delle istituzioni, torna con la quarta puntata sulla piattaforma video</p>
    <p>
      <ref target="https://www.tvloft.it/">.</ref>
    </p>
    <hi rend="#b">tvloft.it</hi>
    <p>L’inchiesta del vicedirettore de</p>
    <p><hi rend="#b">Il Fatto quotidiano</hi>prosegue con un’intervista esclusiva a colui che ha ospitato nella sua casa di Ficarazzi in provincia di Palermo il latitante</p>
    <p><hi rend="#b">Giuseppe Graviano</hi>e l’allora compagna Rosalia Galdi,</p>
    <p><hi rend="#b">Giuseppe D’Agostino</hi>arrestato insieme ai boss a Milano il 27 gennaio 1994. Ascolterete un racconto inedito dei fratelli Graviano, direttamente dalla voce del favoreggiatore: i due super latitanti si muovevano per l’Italia senza temere di essere arrestati, e a Milano frequentavano i posti più di tendenza in quegli anni.</p>
    <p>Ma che cosa ci faceva D’Agostino a Milano con i Graviano? Doveva portare il figlio undicenne a fare un provino per entrare nel</p>
    <p><hi rend="#b">Milan</hi>di</p>
    <p><hi rend="#b">Silvio Berlusconi</hi>.</p>
    <p>Nel processo contro</p>
    <p><hi rend="#b">Marcello Dell’Utri</hi>si è dibattuto sul fatto che a segnalare questa promessa del calcio al dirigente delle giovanili del club sia stato proprio l’ex senatore e cofondatore di</p>
    <p><hi rend="#b">Forza Italia</hi>, condannato in via definitiva nel 2014 per concorso esterno in</p>
    <p><hi rend="#b">associazione mafiosa</hi>.</p>
    <p>Dell’Utri si era speso nel 1992 affinché questo talentuoso ragazzino fosse preso nelle giovanili del Milan, racconta il favoreggiatore. Ma perché? Secondo Antonino Gatto, il procuratore generale del processo a Dell’Utri nella sua requisitoria, i fratelli Graviano fecero da tramite per un secondo provino avvenuto due anni dopo, nel 1994: “Attraverso quale inconfessabile tramite, se non quello dei Graviano, il favoreggiatore aveva potuto ottenere da Dell’Utri un caldeggiamento per il figlio?”. Questa ricostruzione però non è stata recepita nella sentenza di secondo grado del processo Dell’Utri.</p>
    <p>Sekret ricostruisce le tesi di accusa e difesa chiedendo un parere anche al pm del processo Trattativa,</p>
    <p><hi rend="#b">Nino Di Matteo e Antonio Ingroia</hi>, fino ad arrivare al racconto dello stesso favoreggiatore, che descrive così il boss: “All’interno di casa mia Graviano è sempre stato una persona perbene, ogni volta che veniva entravano prima i regali”. D’Agostino non era certo un mafioso, ha dovuto ospitare il boss latitante perché aveva un debito di dieci milioni di lire con Salvatore Grigoli, l’assassino di don Pino Puglisi.</p>
    <p>Una storia che parrebbe marginale ma che resta un grande giallo con lo sfondo delle stragi del 1993 e della discesa in campo di Berlusconi nel 1994.</p>
    <p>Le prime tre puntate di <hi rend="#b">“Sekret – Speciale Trattativa Stato-mafia”</hi>, firmate da Marco Lillo, in esclusiva per gli abbonati su <ref target="https://www.tvloft.it/">www.tvloft.it.</ref></p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>