<doc sitename="Il Fatto Quotidiano" title="Ruby Ter, processo sospeso finché Berlusconi è ricoverato. &quot;In ospedale per strascichi del Covid&quot;" author="F Q" date="2021-04-28" url="https://www.ilfattoquotidiano.it/2021/04/28/ruby-ter-processo-sospeso-finche-berlusconi-e-ricoverato-in-ospedale-per-strascichi-del-covid/6180472/" hostname="ilfattoquotidiano.it" description="BERLUSCONI &quot;In ospedale per strascichi del Covid&quot;" categories="Giustizia" tags="Coronavirus;Processo Ruby;Silvio Berlusconi" fingerprint="33fc12ad791b6415">
  <main>
    <head rend="h1">Ruby Ter, processo sospeso finché Berlusconi è ricoverato. “In ospedale per strascichi del Covid”</head>
    <graphic src="https://st.ilfattoquotidiano.it/wp-content/uploads/2020/09/26/berlusconi-mascherina-1200-690x362.jpg"/>
    <p>Processo sospeso fino a quando <ref target="https://www.ilfattoquotidiano.it/2021/04/07/silvio-berlusconi-ricoverato-allospedale-san-raffaele-e-attesa-domani-la-sentenza-del-ruby-ter-a-siena-per-corruzione-in-atti-giudiziari/6157630/"> Silvio Berlusconi non sarà dimesso dal San Raffaele, dove si trova ricoverato dal 6 aprile</ref>. Le udienze sul caso </p>
    <p><hi rend="#b">Ruby Ter</hi>, hanno stabilito i</p>
    <p><hi rend="#b">giudici</hi>della settima penale accogliendo l’istanza di legittimo impedimento, riprenderanno il</p>
    <p><hi rend="#b">19 maggio</hi>, quando si verificherà se ci saranno state o meno le dimissioni del</p>
    <p><hi rend="#b">Cavaliere</hi>. In caso di uscita dall’ospedale per quella data, se la difesa segnalerà ancora problemi di salute, il</p>
    <p><hi rend="#b">Tribunale</hi>valuterà di disporre una perizia con accertamenti medici.</p>
    <p><hi rend="#b">Federico Cecconi</hi>, avvocato di</p>
    <p><hi rend="#b">Berlusconi</hi>, ha spiegato ai cronisti che sullo stato di</p>
    <p><hi rend="#b">salute</hi>del suo cliente, hanno influito anche “gli strascichi del</p>
    <p><hi rend="#b">Covid</hi>“, infezione che ha avuto nei mesi scorsi e da cui è poi guarito. “Sulle sue</p>
    <p><hi rend="#b">condizioni</hi>mi limito a dire che è ancora ospedalizzato – ha detto il legale – non fatemi dire altro. Penso che a nessuno di noi possa fare piacere essere ricoverato da</p>
    <p><hi rend="#b">tre settimane</hi>“. Quanto alle eventuali terapie che</p>
    <p><hi rend="#b">Berlusconi</hi>dovrà affrontare nei prossimi giorni, “navighiamo un po’ a vista”, ha aggiunto.</p>
    <p>Per i <hi rend="#b">giudici</hi> (presidente del collegio <hi rend="#b">Marco Tremolada),</hi> “rilevato che l’attuale stato di <hi rend="#b">ricovero</hi> costituisce impedimento assoluto a comparire all’udienza e che l’imputato rimane ricoverato”, il “processo è sospeso con sospensione dei termini di prescrizione fino alla data delle dimissioni”. Il <hi rend="#b">Tribunale</hi> ritiene anche “opportuno l’espletamento di una perizia nel momento in cui, una volta dimesso, sarà segnalato dalla difesa il permanere delle <hi rend="#b">attuali</hi><hi rend="#b">condizioni</hi> anche in una situazione di dimissioni”.</p>
    <p>Da qui il rinvio all’udienza del <hi rend="#b">19 maggio</hi> (già fissata per la testimonianza di <hi rend="#b">Giuseppe</hi><hi rend="#b">Spinelli</hi>, ragioniere di fiducia di Berlusconi). Altra udienza fissata per il <hi rend="#b">26 maggio</hi>. “Se sarà ancora ricoverato ci vedremo qua”, ha spiegato Tremolada, ossia nell’aula del Tribunale milanese per disporre il rinvio. “Se verrà dimesso ci vedremo comunque qua per organizzare la <hi rend="#b">perizia</hi>, se la difesa avrà segnalato il persistere dei problemi di salute”, ha aggiunto. “Se la situazione migliorerà – ha detto ancora – ci vedremo invece nella maxi aula della <hi rend="#b">Fiera</hi>“, dove si svolge, date le restrizioni per l’emergenza Covid, l’attività d’udienza del <hi rend="#b">processo</hi>, con al centro le accuse di <hi rend="#b">corruzione</hi> in atti giudiziari e falsa testimonianza e che vede altre 28 persone imputate.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>