<doc sitename="Il Fatto Quotidiano" title="Berlusconi, probabili dimissioni lunedì. L'ex Cavaliere: &quot;L'abbiamo scampata bella anche stavolta...&quot; - Il Fatto Quotidiano" author="F Q" date="2019-05-03" url="https://www.ilfattoquotidiano.it/2019/05/03/berlusconi-probabili-dimissioni-lunedi-lex-cavaliere-labbiamo-scampata-bella-anche-stavolta/5151450/" hostname="ilfattoquotidiano.it" description="“L’abbiamo scampata bella anche stavolta”: non perde mai l’umorismo Silvio Berlusconi. Così avrebbe detto ieri a chi è andato a fargli visita al San Raffaele di Milano. Dopo il ricovero per occlusione intestinale il 30 aprile scorso e l’intervento d’urgenza, le sue condizioni di salute sono adesso stabili e l’ex Cavaliere potrebbe uscire dall’ospedale lunedì. “In …" categories="Cronaca" tags="San Raffaele;Silvio Berlusconi" fingerprint="688c3ea53207428d">
  <main>
    <head rend="h1">Berlusconi, probabili dimissioni lunedì. L’ex Cavaliere: “L’abbiamo scampata bella anche stavolta…”</head>
    <graphic src="https://st.ilfattoquotidiano.it/wp-content/uploads/2019/05/03/berlusconi.jpg"/>
    <p>“L’abbiamo scampata bella anche stavolta”: non perde mai l’umorismo <hi rend="#b">Silvio Berlusconi</hi>. Così avrebbe detto ieri a chi è andato a fargli visita al<hi rend="#b"> San Raffaele</hi> di Milano. Dopo <ref target="https://www.ilfattoquotidiano.it/2019/04/30/berlusconi-operato-per-occlusione-intestinale-e-in-terapia-intensiva-in-salute-sara-dimesso-nei-prossimi-giorni/5144313/">il ricovero per occlusione intestinale il 30 aprile scorso e l’intervento d’urgenza</ref>, le sue condizioni di salute sono adesso stabili e l’ex Cavaliere potrebbe uscire dall’ospedale <hi rend="#b">lunedì</hi>. “In terza giornata postoperatoria – dichiarano fonti di Forza Italia – risponde perfettamente alle terapie. I professori <hi rend="#b">Zangrillo</hi> e <hi rend="#b">Rosati</hi> mantengono la previsione di dimissioni in sicurezza per la giornata di lunedì, a meno di una settimana dall’intervento chirurgico d’urgenza”.</p>
    <p>A fargli visita questa mattina anche il vicepresidente di Forza Italia <hi rend="#b">Antonio Tajani</hi>, che ha detto: “Berlusconi sta bene, abbiamo parlato a lungo, l’ho trovato in forma, un leone. Tornerà a essere protagonista appena i medici gli permetteranno di uscire”. Insieme al presidente del Parlamento europeo, hanno parlato anche di <hi rend="#b">campagna</hi><hi rend="#b">elettorale</hi>. “Abbiamo affrontato diversi temi politici – ha riferito Tajani – la situazione in Europa, la situazione internazionale, le preoccupazioni di questa offensiva cinese che c’è in tutto il mondo e che mette a repentaglio l’Europa. Abbiamo parlato anche del <hi rend="#b">ruolo che l’Europa deve avere</hi> per riavvicinare Cina e Russia, rispetto a quello che sta capitando in Venezuela”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>