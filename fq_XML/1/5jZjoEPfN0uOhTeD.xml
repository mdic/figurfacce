<doc sitename="Il Fatto Quotidiano" title="Firenze, via al processo a Dell'Utri per i milioni da Berlusconi: la difesa chiede lo spostamento a Milano - Il Fatto Quotidiano" author="F Q" date="2025-02-18" url="https://www.ilfattoquotidiano.it/2025/02/18/firenze-dellutri-berlusconi-milano/7882866/" hostname="ilfattoquotidiano.it" description="Secondo gli avvocati non c'è collegamento tra il fascicolo e l’altra inchiesta, ancora aperta nel capoluogo toscano, sui presunti mandanti esterni delle stragi mafiose del 1993" categories="Mafie" tags="Firenze;Marcello DellUtri;Silvio Berlusconi" fingerprint="f1ea2204fb468609">
  <main>
    <head rend="h1">Firenze, via al processo a Dell’Utri per i milioni da Berlusconi: la difesa chiede lo spostamento a Milano</head>
    <graphic src="https://st.ilfattoquotidiano.it/wp-content/uploads/2025/02/18/marcello-dellutri-690x362.jpg"/>
    <p>È iniziata di fronte al gup di Firenze l’udienza preliminare sulla <ref target="https://www.ilfattoquotidiano.it/2024/10/02/chiesto-rinvio-giudizio-marcello-dellutri-prestiti-berlusconi/7716124/">richiesta di rinvio a giudizio di Marcello Dell’Utri e della moglie Miranda Ratti</ref>, accusati di non aver dichiarato, in violazione della legislazione antimafia, </p>
    <p><ref target="https://www.ilfattoquotidiano.it/in-edicola/articoli/2023/07/14/firenze-due-nuove-accuse-a-dellutri-per-i-milioni-da-berlusconi/7228719/">un totale di 42 milioni e 679.200 ricevuti in gran parte da Silvio Berlusconi</ref>. La legge Rognoni-La Torre, infatti, impone ai pregiudicati per reati di mafia come Dell’Utri –</p>
    <p><ref target="https://www.ilfattoquotidiano.it/2014/05/09/mafia-la-cassazione-conferma-la-condanna-definitiva-a-7-anni-per-dellutri/979886/">condannato in via definitiva a sette anni per concorso esterno</ref>– di comunicare le</p>
    <p><hi rend="#b">variazioni del proprio patrimonio</hi>entro il 31 gennaio di ogni anno.</p>
    <p><ref target="https://www.ilfattoquotidiano.it/2024/03/21/sequestro-da-108-milioni-a-marcello-dellutri-e-alla-moglie-dopo-la-condanna-per-mafia-non-dichiararono-i-prestiti-di-berlusconi-e-altre-entrate/7486825/">Per questo, a marzo dello scorso anno, all’ex braccio destro di Berlusconi erano stati sequestrati</ref>. A Dell’Utri e Ratti è contestato anche il reato di trasferimento fraudolento di valori.</p>
    <hi rend="#b">10,8 milioni di euro</hi>
    <p>Alla prima udienza le difese degli imputati hanno chiesto di <hi rend="#b">spostare il procedimento</hi> da Firenze a Milano, sostenendo l’inesistenza di un <hi rend="#b">collegamento</hi> con l’inchiesta, ancora aperta nel capoluogo toscano, sui presunti mandanti esterni delle stragi del 1993, in cui è indagato Dell’Utri e lo era (fino alla sua morte) anche Berlusconi. Collegamento che invece esiste secondo i pm: i versamenti di Berlusconi, si legge nel capo d’imputazione, sono considerati dall’accusa “il <hi rend="#b"> quantum</hi> percepito da Dell’Utri per </p>
    <p><hi rend="#b">assicurare l’impunità</hi>” all’ex premier “al fine di occultare la più grave condotta di concorso nelle stragi”. La giudice Anna Liguori deciderà sulla richiesta il 25 marzo.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>