<doc sitename="Il Fatto Quotidiano" title="‘Sekret Speciale Trattativa’ esclusivo su TvLoft: il mistero dei boss Graviano a Venezia e quella chiamata al comitato Publitalia del Carnevale. - Il Fatto Quotidiano" author="F Q" date="2018-12-13" url="https://www.ilfattoquotidiano.it/2018/12/13/sekret-speciale-trattativa-esclusivo-su-tvloft-il-mistero-dei-boss-graviano-a-venezia-e-quella-chiamata-al-comitato-publitalia-del-carnevale/4831796/" hostname="ilfattoquotidiano.it" description="Cosa ci facevano i boss al Carnevale di Venezia nel 1993? E cosa ci facevano ad Abano Terme, ‘ospiti’ dell’editore tv siciliano Vallone? ‘Sekret – speciale Trattativa Stato-mafia’, la serie esclusiva ideata e condotta da Marco Lillo sulle stragi del ’92 e del ’93 e sull’accordo tra Cosa nostra e pezzi delle istituzioni, torna con …" categories="TVLoft" tags="Marcello DellUtri;Marco Lillo;Sekret;Silvio Berlusconi;Trattativa Stato-Mafia;TvLoft" fingerprint="250864ead38bb8f9">
  <main>
    <p>Cosa ci facevano i <hi rend="#b">boss</hi> al Carnevale di <hi rend="#b">Venezia</hi> nel 1993? E cosa ci facevano ad <hi rend="#b">Abano Terme</hi>, ‘ospiti’ dell’editore tv siciliano Vallone? <ref target="https://www.tvloft.it/series/sekret"> ‘Sekret – speciale Trattativa Stato-mafia’</ref>, la serie esclusiva ideata e condotta da </p>
    <p><hi rend="#b">Marco Lillo</hi>sulle</p>
    <p><hi rend="#b">stragi del ’92 e del ’93</hi>e sull’accordo tra</p>
    <p><hi rend="#b">Cosa nostra</hi>e pezzi delle istituzioni, torna con la settima puntata inedita sulla piattaforma</p>
    <p>
      <ref target="http://tvloft.it">. La puntata è dedicata al mistero della latitanza dei fratelli Graviano in Veneto.</ref>
    </p>
    <hi rend="#b">TvLoft</hi>
    <p>Seguendo le orme dei boss condannati per le stragi del 1992 e 1993,</p>
    <p><hi rend="#b">Sekret</hi>ha scoperto che per il carnevale del 1993, i due fratelli scelgono come meta</p>
    <p><hi rend="#b">Venezia</hi>. E in quel periodo, il carnevale nel capoluogo veneto, è organizzato proprio da</p>
    <p><hi rend="#b">Publitalia</hi>Grandi Eventi. Uno dei favoreggiatori dei Graviano,</p>
    <p><hi rend="#b">Salvatore Baiardo</hi>che era con loro in quei giorni, chiama un’utenza del comitato organizzatore di Publitalia.</p>
    <p><hi rend="#b">Sekret</hi>ha sentito i dirigenti del gruppo che in quei giorni erano lì. C’era</p>
    <p><hi rend="#b">il fratello di Marcello Dell’Utri, Alberto</hi>che dice: “Certo che c’ero ma perché non mi accoppiate a personaggi di livello come</p>
    <p><hi rend="#b">Vittorio Sgarbi o Achille Bonito Oliva</hi>. Con questi io non c’entro niente”. Il gemello di Marcello spiega che a occuparsi del Carnevale di Venezia c’era</p>
    <p><hi rend="#b">Davide Rampello</hi>, direttore artistico dell’evento e consigliere delegato della società Publitalia Grandi Eventi. Rampello si dice stupito che i Graviano fossero al Carnevale (“ci si potrebbe fare un film”) e non si spiega quella telefonata del favoreggiatore a Publitalia.</p>
    <p>Nessuno conosceva i boss e i loro accompagnatori e non c’è stato nessun incontro. Non c’è nessun elemento di un qualsiasi contatto con l’entourage del gruppo. C’è solo quel dato nei tabulati telefonici mostrati da</p>
    <p><hi rend="#b">Sekret</hi>: su quattro telefonate fatte dal cellulare del favoreggiatore Baiardo (a parte un ristorante e un albergo) spicca quella chiamata al centralino di Publitalia a Venezia. Potrebbe essere stata una comune chiamata per chiedere informazioni al call center. Certo, dopo la vacanza in</p>
    <p><hi rend="#b">Sardegna</hi>a poca distanza dalla villa del</p>
    <p><hi rend="#b">Cavaliere</hi>, è la seconda volta che i</p>
    <p><hi rend="#b">fratelli Graviano</hi>scelgono in quel periodo, nel 1993, per le loro vacanze, luoghi vicini a quelli in cui erano presenti importanti uomini della Fininvest. La Dia poi scopre che i due</p>
    <p><hi rend="#b">boss di Brancaccio</hi>hanno alloggiato in un appartamento riconducibile ad</p>
    <p><hi rend="#b">Antonino Vallone</hi>, un editore televisivo, che sarà poi condannato proprio per aver favorito la loro latitanza.</p>
    <p><hi rend="#b">Sekret</hi>ha incontrato Vallone e lo ha intervistato per ricostruire questa vicenda. “Mia moglie è cugina di Gaetano Cinà e io Marcello Dell’Utri – spiega Vallone a</p>
    <p><hi rend="#b">Sekret</hi>– l’ho conosciuto. Marcello è una brava persona e ci ha rimesso perché ha onore. Berlusconi no, lui è uomo di soldi”.</p>
    <p>Ma l’editore non è soltanto l’uomo che, secondo l’accusa, ha offerto ospitalità ai Graviano. E’ anche il marito della cugina di</p>
    <p><hi rend="#b">Tanino Cinà</hi>, l’uomo che, come emerge nel processo a Marcello Dell’Utri, attraverso quest’ultimo, teneva i rapporti tra</p>
    <p><hi rend="#b">Cosa Nostra e Fininvest</hi>. E’ lo stesso Marcello Dell’Utri, in udienza a Palermo al suo processo, a definire Cinà un “amico”.</p>
    <p>Le prime sette puntate di <hi rend="#b">‘ Sekret – Speciale Trattativa Stato-mafia’</hi>, firmate da Marco Lillo, sono in esclusiva per gli abbonati su </p>
    <p>
      <ref target="http://tvloft.it">.</ref>
    </p>
    <hi rend="#b">TvLoft</hi>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>