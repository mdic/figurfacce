<doc sitename="Il Fatto Quotidiano" title="Marta Fascina scrive un messaggio a Silvio Berlusconi per San Valentino: &quot;Il nostro amore supera la dimensione terrena&quot; - Il Fatto Quotidiano" author="F Q" date="2024-02-14" url="https://www.ilfattoquotidiano.it/2024/02/14/marta-fascina-scrive-un-messaggio-a-silvio-berlusconi-per-san-valentino-il-nostro-amore-supera-la-dimensione-terrena/7446296/" hostname="ilfattoquotidiano.it" description="Marta Fascina ricorda Silvio Berlusconi nel giorno di San Valentino. Allo scomparso leader di Forza Italia dedica un lungo post: “Oggi, come ogni singolo giorno da quella magnifica prima volta, celebro l’amore. Il nostro amore. Unico ed inenarrabile. La più grande forza propulsiva che muove il mondo e che ha mosso splendidamente, unendole, le nostre …" categories="Attualità" tags="Silvio Berlusconi" fingerprint="23a2b41afb7e6e79">
  <main>
    <p><hi rend="#b">Marta Fascina</hi> ricorda <hi rend="#b">Silvio Berlusconi</hi> nel giorno di <hi rend="#b">San Valentino</hi>. Allo scomparso leader di <hi rend="#b">Forza Italia</hi> dedica un lungo post: “Oggi, come ogni singolo giorno da quella magnifica prima volta, celebro l’amore. <hi rend="#b">Il nostro amore. Unico ed inenarrabile</hi>. La più grande forza propulsiva che muove il mondo e che ha mosso splendidamente, unendole, le nostre vita. Quell’amore che, totalizzando i nostri cuori e superando ogni dimensione terrena, mai potrà svanire proiettato, com’è, verso una incantevole eternità.<hi rend="#b"> Oggi e per sempre, auguri a noi, Buon San Valentino amore mio. Ti amo</hi>“. La deputata azzurra ha fatto una dedica a Berlusconi <hi rend="#b">anche lo scorso Natale:</hi> “Buon Natale amore mio. Ti amo immensamente”, e così <hi rend="#b">anche nel giorno in cui l’ex premier avrebbe compiuto gli anni, il 29 settembre</hi>: “Amore mio oggi è il tuo compleanno, Auguri a Te, leader indiscusso della politica italiana e mondiale, illuminato statista, lungimirante e straordinario imprenditore, campione nello sport, re della comunicazione, ma soprattutto uomo buono, generoso e giusto. Auguri a Te che sei entrato nei libri di storia. A Te che sei baluardo di democrazia e di libertà. A Te che sei un esempio di concretezza, pragmatismo, dinamismo, visione per le future generazioni. A Te che hai cambiato il modo di vedere ed interpretare il mondo. Auguri a Te che hai solo fatto del bene all’Italia ed agli Italiani. A Te che hai donato incondizionatamente amore, speranza, armonia e fiducia. Auguri a Te che ogni giorno scaldi ed illumini il mio cuore. Sono certa che, nel regno dei cieli, tu stia continuando a guardare il mondo con quel “sole in tasca” che ti ha sempre accompagnato, legato a quella vita che tanto amavi e che mai avresti voluto lasciare. Ma mi fa male non stringere la tua mano, mi fa male non poterti abbracciare, mi fa male non poterti guardare negli occhi e con il nostro sguardo complice rassicurarci sull’amore che ci lega e ci legherà per l’eternità. Io resto sempre un passo dietro di Te e con la concreta certezza che, prima o poi, le nostre mani torneranno a ricongiungersi e noi torneremo ad essere nostri per l’eternità. Buon compleanno amore mio, ti amo eternamente. Tua Marta”</p>
    <quote>Visualizza questo post su Instagram</quote>
  </main>
  <comments/>
</doc>