<doc sitename="Il Fatto Quotidiano" title="Mughini contro M5s e reddito di cittadinanza: &quot;Di Maio non ha creato imperi come Berlusconi, né ha il curriculum di Mussolini&quot; - Il Fatto Quotidiano" author="Gisella Ruccia" date="2018-04-05" url="https://www.ilfattoquotidiano.it/2018/04/05/mughini-contro-m5s-e-reddito-di-cittadinanza-di-maio-non-ha-creato-imperi-come-berlusconi-ne-ha-il-curriculum-di-mussolini/4274073/" hostname="ilfattoquotidiano.it" description="Attacco frontale dello scrittore Giampiero Mughini al M5S, alla “retorica di sinistra”, al reddito di cittadinanza, a chi vuole abolire la legge Fornero. Ospite de L’Aria che Tira (La7), l’opinionista presenta il suo ultimo libro, “Che profumo quei libri”, e si esprime sulle consultazioni, criticando in primis Luigi Di Maio e il reddito di cittadinanza …" categories="La7" tags="Benito Mussolini;Giampiero Mughini;La7;Luigi di Maio;Matteo Renzi;Movimento 5 Stelle;PD;Reddito Cittadinanza;Silvio Berlusconi" fingerprint="36896e12ec0b993f">
  <main>
    <p>Attacco frontale dello scrittore <hi rend="#b">Giampiero Mughini al M5S</hi>, alla “retorica di sinistra”, al <hi rend="#b">reddito di cittadinanza</hi>, a chi vuole abolire la<hi rend="#b"> legge Fornero</hi>. Ospite de <ref target="http://www.la7.it/laria-che-tira"> L’Aria che Tira</ref> (La7), l’opinionista presenta il suo ultimo libro, “Che profumo quei libri”, e si esprime sulle consultazioni, criticando in primis </p>
    <p><hi rend="#b">Luigi Di Maio</hi>e il reddito di cittadinanza proposto dal M5S: “C’è quello che dice: ‘Io premier’. Ma neppure</p>
    <p><hi rend="#b">De Gasperi e Moro</hi>dicevano una cosa del genere. Io sono d’accordo con</p>
    <p><hi rend="#b">Berlusconi</hi>: non è possibile che una politica di governo debba essere tutta incentrata su quelli che sono</p>
    <p><hi rend="#b">rimasti alla coda della gara per la vita</hi>. Diavolo, esistono le forze vive dell’economia, della vita, della società che vanno comunque premiate, anche perché queste forze vive danno il 49% al welfare”. E aggiunge: “Oggi</p>
    <p><hi rend="#b">c’è più lavoro per tutti,</hi>lo sento e lo chiedo a tutti, dai tassisti ai camerieri.</p>
    <p><hi rend="#b">Dare invece del denaro per il fatto che respiri</hi>non lo capisco”. Poi ribadisce la sua simpatia per Berlusconi, che ha votato una volta: “Lui ha creato un impero, a differenza di Di Maio. Io non conosco il curriculum di</p>
    <p><hi rend="#b">Di Maio</hi>. So quello che faceva 4 o 5 anni fa, per carità, vendeva bottiglie… ma proprio per questo deve avere la misura della sua levatura.</p>
    <p><hi rend="#b">Mussolini</hi>fu un giovane capo del governo, ma aveva un curriculum che faceva paura. Era stato il</p>
    <p><hi rend="#b">giornalista di punta</hi>del socialismo furibondo.</p>
    <p><hi rend="#b">Renzi</hi>?” – continua – “E’ stato un leader giovane molto promettente in cui tutti abbiamo creduto. Usciva da quella coltre di</p>
    <p><hi rend="#b">retorica della sinistra</hi>ai miei occhi insopportabile. Ora fa il senatore. Poveraccio, deve pur vivere. Viveva con lo stipendio di un</p>
    <p><hi rend="#b">capo del governo</hi>, che in Italia equivale a quello di un</p>
    <p><hi rend="#b">benzinaio.</hi>Ma poi anche questo pauperismo è una stupidaggine. Il sistema pensionistico? E’ stato salvato dalla</p>
    <p><hi rend="#b">legge Fornero</hi>. Qui si presentano a fare governanti persone che vogliono abbattere la legge Fornero. Sarebbe un bombardamento sulla società italiana”</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>