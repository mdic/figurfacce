<doc sitename="Il Fatto Quotidiano" title="Belve, Signorini su Nove: &quot;Berlusconi? Mi ucciderei per lui. Quando è morta mamma, ha vegliato tenendomi la mano&quot; - Il Fatto Quotidiano" author="F Q" date="2018-12-14" url="https://www.ilfattoquotidiano.it/2018/12/14/belve-alfonso-signorini-su-nove-berlusconi-mi-ucciderei-per-lui-quando-e-morta-mamma-mi-ha-messo-a-letto-e-tenuto-la-mano-finche-non-mi-sono-addormentato/4834085/" hostname="ilfattoquotidiano.it" description="“Mi danno del leccaculo, ma io per Berlusconi mi getterei dal balcone. Vi spiego perché. Il giorno della morte di mamma ha vegliato tutta la notte accanto a me tenendomi la mano”. Alfonso Signorini, potente direttore del settimanale ‘Chi’, la rivista di gossip targata Mondadori più temuta in Italia, rivela alla giornalista Francesca Fagnani in …" categories="TVLoft" tags="Belve;Chi;Francesca Fagnani;Silvio Berlusconi;TvLoft" fingerprint="b9bb24a6f79f02b9">
  <main>
    <p>“Mi danno del <hi rend="#b">leccaculo</hi>, ma io per <hi rend="#b">Berlusconi</hi> mi getterei dal balcone. Vi spiego perché. Il giorno della <hi rend="#b">morte di mamma</hi> ha vegliato tutta la notte accanto a me tenendomi la mano”. <hi rend="#b">Alfonso Signorini</hi>, potente direttore del settimanale<hi rend="#i"> ‘Chi’</hi>, la rivista di gossip targata Mondadori più temuta in Italia, rivela alla giornalista <hi rend="#b">Francesca Fagnani</hi> in <hi rend="#i"> ‘Belve’</hi>, in onda su Nove </p>
    <p><hi rend="#b">venerdì 14 dicembre</hi>alle 22.45, uno spaccato inedito del suo rapporto privato con l’ex premier. “Mi ferisce molto che dicano: ‘Signorini, le solite cose, il leccaculo di Berlusconi, Signorini</p>
    <p><hi rend="#b">la velina</hi>di Berlusconi e bla, bla, bla’. Io riconosco che con Berlusconi non sono obiettivo – afferma – ma lo dico io per primo perché gli voglio</p>
    <p><hi rend="#b">troppo bene</hi>, gli sono affezionato”. “Però uno dice: ‘Perché gli vuoi bene? Perché è</p>
    <p><hi rend="#b">il tuo editore</hi>e ti conviene volergli bene’. No, io gli voglio bene perché lui me</p>
    <p><hi rend="#b">l’ha dimostrato</hi>il suo bene”. E così il giornalista precisa: “Questo non l’ho mai raccontato, però ci tengo a farlo sapere e non ero in grado di raccontarlo prima di oggi, quando mia mamma è morta, lui – spiega Signorini – sapeva benissimo che per me era il centro dell’universo, era davvero la mia vita”. Aggiunge altri particolari: “Ho buttato fuori di casa tutti, non ho più voluto vedere nessuno, da</p>
    <p><hi rend="#b">Paolo</hi>(cita quello che è stato il suo compagno per anni ndr) a mia sorella, agli amici,</p>
    <p><hi rend="#b">Marina</hi>(Berlusconi ndr), niente, volevo starmene da solo per i cazzi miei”. Poi continua: “Era appena morta, poi alle 23.30 mi stendo sul divano, sento il citofono, non volevo aprire a nessuno, ma erano</p>
    <p><hi rend="#b">due carabinieri</hi>. Ho pensato: ‘Cosa è successo?’. Volevano avvisarmi che stava arrivando</p>
    <p><hi rend="#b">il presidente</hi>, perché allora Berlusconi era presidente del Consiglio”. “Allora devo dire la verità, a fatica, gli ho aperto la porta di casa. Ecco, in quel momento, lui che cosa ha fatto? Io non ho più visto in lui né Berlusconi né altro – afferma emozionato -.</p>
    <p><hi rend="#b">Mi ha preso la mano</hi>, perché stavo parecchio male, anche perché ero nel pieno della</p>
    <p><hi rend="#b">mia malattia</hi>, mi ha tenuto per mano nel letto, facendomi addormentare alle 2 del mattino. Io alle 6 ho aperto gli occhi, lui non c’era già più e mi ha lasciato</p>
    <p><hi rend="#b">un biglietto</hi>che ancora conservo: ‘Quando ti svegli chiamami’. Ecco – dichiara alla conduttrice -, io per una persona così, glielo giuro, se mi chiede di</p>
    <p><hi rend="#b">buttarmi giù dal balcone</hi>, io mi butto giù dal balcone”.</p>
    <p>“Belve” (6 episodi da 30’) scritto da Francesca Fagnani con la collaborazione di <hi rend="#b">Irene Ghergo</hi>, è prodotto da <ref target="https://www.tvloft.it/"> Loft Produzioni</ref> per Discovery Italia ed è disponibile anche su </p>
    <p><hi rend="#b">Dplay</hi>(sul sito www.it.dplay.com – o scarica l’app su App Store o Google Play). Nove è visibile al canale 9 del Digitale Terrestre, su Sky Canale 145 e Tivùsat Canale 9.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>