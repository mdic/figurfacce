<doc sitename="Il Fatto Quotidiano" title="Travaglio a La7: &quot;Destra ipocrita su Toti, dice di voler aspettare le sentenze definitive ma quando arrivano, candida comunque i condannati&quot; - Il Fatto Quotidiano" author="F Q" date="2024-05-08" url="https://www.ilfattoquotidiano.it/2024/05/08/travaglio-a-la7-destra-ipocrita-su-toti-dice-di-voler-aspettare-le-sentenze-definitive-ma-quando-arrivano-candida-comunque-i-condannati/7540044/" hostname="ilfattoquotidiano.it" description="&quot;Perché continuano a dire di voler aspettare le sentenze, se poi arriva la sentenza definitiva di condanna e i condannati li mettono in lista? Ma aspettano le sentenze per cosa? Per selezionare la classe dirigente sui mattinali di questura o di Cassazione?&quot;. Travaglio sull'ipocrisia della politica e in particolare di Fratelli d'Italia in fatto di garantismo - Guarda il video" categories="La7" tags="Fratelli dItalia;Giovanni Toti;Marco Travaglio;Silvio Berlusconi" fingerprint="f8b55c095a658aa8">
  <main><p>“<hi rend="#b">Arresto di Giovanni Toti?</hi> È un<hi rend="#b"> terremoto giudiziario il fatto in sé</hi>, cioè il fatto che ci sia il presidente della Regione Liguria ai domiciliari,<hi rend="#b"> è un caso piuttosto raro persino per i bassi standard etici della politica italiana</hi>“. Sono le parole pronunciate a <ref target="http://www.la7.it/ottoemezzo">Otto e mezzo</ref> (La7) dal direttore del </p><p><hi rend="#b">, rispondendo a una domanda della conduttrice</hi></p><hi rend="#i">Fatto Quotidiano</hi>, Marco Travaglio<p><hi rend="#b">Lilli Gruber</hi></p><p><ref target="https://www.ilfattoquotidiano.it/2024/05/07/toti-arrestato-le-cene-in-barca-con-spinelli-e-le-pratiche-da-accelerare-in-cambio-di-fondi-ci-sono-le-elezioni-serve-una-mano-la-gip-funzione-pubblica-svenduta/7539488/">sugli arresti domiciliari di Giovanni Toti, accusato di corruzione.</ref></p><p>Gruber chiede al direttore del <hi rend="#i">Fatto</hi> le ragioni per cui gli uomini di potere sono talvolta poco accorti dimostrando scarsa cautela. E Travaglio risponde: ” Le scarse precauzioni che sembra aver preso Toti dipendono anche dal fatto che <hi rend="#b">ha vissuto per 30 anni all’ombra di Berlusconi</hi>. Leggo con stupore che oggi c’è qualcuno che lo rimpiange dicendo che questi sono peggio: <hi rend="#b">non esiste niente di peggiore del berlusconismo</hi>. E<hi rend="#b"> Toti è uno degli ultimi cascami del berlusconismo,</hi> quindi, avendo visto Berlusconi che è riuscito a restare a piede libero nonostante tutto quello che ha combinato nella sua vita, è evidente che ha perso un po’ di freni inibitori”.</p><p>Il giornalista, infine, lancia una frecciata al direttore editoriale del <hi rend="#i">Secolo d’Italia</hi><hi rend="#b">Italo Bocchino</hi>, che ripete il mantra di tutto il centrodestra e dei renziani sul caso Toti: “C’è una grande<hi rend="#b"> ipocrisia</hi> perché adesso tutti dicono, come è giusto, di aspettare il processo e il terzo grado di giudizio, ma poi arriva la sentenza definitiva e cosa fanno? <hi rend="#b">Candidano i condannati definitivi.</hi><hi rend="#b">Fratelli d’Italia</hi> – spiega – per le europee candida <hi rend="#b">Sgarbi</hi> che è un <hi rend="#b">pregiudicato per truffa continuata e aggravata ai danni dello Stato e per falso in atto pubblico</hi>. Candida anche <hi rend="#b">Carlo Fidanza,</hi> che si è fatto addirittura la sentenza di corruzione da solo, perché <hi rend="#b">ha patteggiato un anno e 4 mesi per corruzione</hi>. Quindi, l’ha detto lui stesso che è un corrotto, non qualche giudice cattivo”.</p><p>E conclude: “Allora, perché continuano a dire di voler aspettare le sentenze, se poi arriva la sentenza definitiva di condanna e i condannati li mettono in lista? <hi rend="#b">Ma aspettano le sentenze per cosa? Per selezionare la classe dirigente sui mattinali di questura o di Cassazione?</hi>“</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>