<doc sitename="Il Fatto Quotidiano" title="Intercettazioni, quelle che non avremmo mai letto: il golpe di Renzi, il fratello di Alfano e la &quot;patonza&quot; di Berlusconi - Il Fatto Quotidiano" author="Giuseppe Pipitone" date="2017-09-09" url="http://www.ilfattoquotidiano.it/2017/09/09/intercettazioni-quelle-che-non-avremmo-mai-letto-il-golpe-di-renzi-il-fratello-di-alfano-e-la-patonza-di-berlusconi/3844880/" hostname="ilfattoquotidiano.it" description="Il piano per scalare Palazzo Chigi raccontato in anteprima da Matteo Renzi. E poi le confessioni di Massimo Carminati e Salvatore Buzzi, alcune nerissime, come quella sul “mondo di Mezzo“, altre decisamente colorite come gli immigrati che “rendono più della droga“. Quindi ovviamente tutti gli scandali italiani legati alla corruzione: dalla verità sul terremoto che “non …" categories="Giustizia" tags="Andrea Orlando;Ddl Intercettazioni;Intercettazioni;Matteo Renzi;Silvio Berlusconi" fingerprint="eea0795069af09b5">
  <main><head rend="h1">Intercettazioni, quelle che non avremmo mai letto: il golpe di Renzi, il fratello di Alfano e la “patonza” di Berlusconi</head><graphic src="https://st.ilfattoquotidiano.it/wp-content/uploads/2017/09/intercettazioni675.jpg"/><p>Il piano per scalare<hi rend="#b"> Palazzo Chigi</hi> raccontato in anteprima da <hi rend="#b">Matteo Renzi</hi>. E poi le confessioni di <hi rend="#b">Massimo Carminati</hi> e <hi rend="#b">Salvatore Buzzi</hi>, alcune nerissime, come quella sul “<hi rend="#b">mondo di Mezzo</hi>“, altre decisamente colorite come gli immigrati che “rendono più della <hi rend="#b">droga</hi>“. Quindi ovviamente tutti gli scandali italiani legati alla <hi rend="#b">corruzione</hi>: dalla <hi rend="#b">verità</hi> sul terremoto che “<hi rend="#b">non si dice</hi>” di <hi rend="#b">Guido Bertolaso</hi>, all’imprenditore <hi rend="#b">Francesco Piscicelli </hi>che la notte del sisma dell’<hi rend="#b">Aquila</hi> rideva “alle tre e mezzo dentro al letto”, all’indimenticabile “ma che volete fa’ i <hi rend="#b">froci col culo degli altri</hi>?” di<hi rend="#b"> Stefano Ricucci</hi>, il sedicente “furbetto del quartierino”, fino alla bellissima <hi rend="#b">Fadoua Sebbar</hi>. Chi? Era un’amica di <hi rend="#b">Giampiero Tarantini</hi> e fu la prima a rivolgersi a<hi rend="#b"> Silvio Berlusconi</hi> con un affettuoso nomignolo che diventerà indelebile: “<hi rend="#b">papi”</hi>. Sono tutte le storie che non avremmo mai letto. E che forse non leggeremmo mai più.</p><p><hi rend="#b">“Violano la privacy”. Ma è una bugia –</hi><ref target="http://www.ilfattoquotidiano.it/2017/09/08/intercettazioni-pronto-il-bavaglio-di-governo-solo-riassunti-stretta-sui-virus-spia-cosi-si-cancella-linchiesta-consip/3844339/">Se la bozza del decreto che il ministro Andrea Orlando ha inviato ai procuratori italiani fosse stata in vigore</ref>, infatti, il salotto privato del potere sarebbe rimasto ben sigillato: anche quando ospitava</p><p><hi rend="#b">indicibili accordi</hi>. Nelle intenzioni del guardasigilli le ordinanze dei pm non devono più includere i</p><p><hi rend="#b">virgolettati</hi>delle</p><p><hi rend="#b">intercettazioni</hi>ma “</p><p><hi rend="#b">soltanto il richiamo al loro contenuto”</hi>: stop alle telefonate, basta il loro riassunto. Il motivo? Più o meno lo stesso che viene sollevato a ogni tentativo di</p><p><hi rend="#b">bavaglio</hi>: la</p><p><hi rend="#b">privacy</hi>. Solo una scusa,</p><p><ref target="http://www.ilfattoquotidiano.it/2015/09/18/intercettazioni-e-privacy-in-ventanni-meno-di-20-casi-di-violazione-ecco-perche-la-nuova-legge-serve-solo-alla-politica/2043917/">visto che come ha rivelato un’inchiesta del</ref>negli ultimi vent’anni sono meno di venti i casi in cui il garante per la</p><hi rend="#i">fattoquotidiano.it</hi><p><hi rend="#b">protezione della privacy</hi>è dovuto intervenire perché</p><p><hi rend="#b">fatti privati</hi>– raccontati in inchieste giudiziarie – erano finiti sui giornali. Per il resto dagli ascolti ordinati dai magistrati sono spesso venute fuori frasi, episodi, fatti a volte</p><p><hi rend="#b">fondamentali</hi>per le indagini, quasi sempre utili a svelare il vero volto dei potenti.</p><p><hi rend="#b">Il golpe di Renzi –</hi> “Lui non è capace, non è cattivo, non è proprio capace. E quindi, però, l’alternativa è governarlo da fuori”. Chissà se in pubblico Renzi si sarebbe mai espresso in questo modo sul suo predecessore,<hi rend="#b"> Enrico Letta</hi>. In tv lanciava l’ormai noto #enricostaisereno. In privato, al telefono, usava ben altro linguaggio.<ref target="http://www.ilfattoquotidiano.it/2015/07/10/renzi-la-strategia-per-palazzo-chigi-spiegata-al-generale-adinolfi-letta-incapace-berlusconi-e-con-me/1861589/"> È il 10 gennaio del 2014: l’allora neoletto segretario del Pd non è ancora premier ma lo diventerà 40 giorni dopo</ref>. In quella telefonata – intercettata dal </p><p><hi rend="#b">Noe</hi>dei carabinieri – confida al numero due della Guardia di Finanza,</p><p><hi rend="#b">Michele Adinolfi,</hi>il suo progetto per entrare a</p><p><hi rend="#b">Palazzo Chigi</hi>: “Rimpastino sicuro.</p><p><hi rend="#b">Rimpastone</hi>, no rimpastino! Il problema è capire anche… se mettere qualcuno dei nostri”. E lo stesso giro di telefonate, in cui Adinolfi parlando con Dario Nardella si riferiva a</p><p><hi rend="#b">Giorgio Napolitano ,</hi>sostenendo che</p><p><hi rend="#b">“</hi></p><p><ref target="http://www.ilfattoquotidiano.it/2015/07/10/napolitano-de-gennaro-e-letta-ce-lhanno-per-le-palle-sanno-di-giulio/1861352/">l’ex capo della polizia</ref>.</p><hi rend="#b">Gianni De Gennaro</hi>ed<hi rend="#i">(Enrico, ndr)</hi><hi rend="#b">Letta</hi>ce l’hanno per le palle, pur sapendo qualche cosa di Giulio (il figlio dell’ex presidente della Repubblica ndr)<p><hi rend="#b">Più della droga nel mondo di mezzo –</hi> Sarebbero state solo accennate in un breve riassunto – con tanti auguri all’ufficiale di polizia giudiziaria incaricato di quella sintesi – anche le parole regalate alle cimici da <hi rend="#b">Massimo Carminati,</hi> il Nero, il <hi rend="#b">cecato</hi>, l’ex terrorista dei<hi rend="#b"> Nar</hi> accusato di essere il capo dei capi di <hi rend="#b">Mafia capitale</hi> e poi condannato in primo grado ma non per reati di tipo mafioso. Ai carabinieri del <hi rend="#b">Ros</hi>, che lo intercettavano, Carminati racconta una sua personale<hi rend="#b"> visione del mondo</hi>, quella passata alla storia giudiziaria come “la teoria del <hi rend="#b">mondo di mezzo</hi>“. “Compà – spiega il Nero – Ci stanno i <hi rend="#b">vivi sopra</hi> e li morti sotto e noi stamo ner mezzo. Ce sta un mondo in mezzo in cui tutti si incontrano e dici: cazzo, com’ è possibile che un domani io posso stare a cena con Berlusconi? Il mondo di mezzo è quello invece dove tutto si incontra. Allora nel mezzo anche la persona che sta nel <hi rend="#b">sovramondo</hi> ha interesse che qualcuno del sottomondo gli faccia delle cose che non le può fare nessuno”. Più pragmatico e molto meno evocativo, invece, il ragionamento di <hi rend="#b">Salvatore Buzzi</hi>, l’uomo forte delle coop romane, che confidava: “Tu c’ hai idea quanto ce guadagno sugli immigrati? Eh? Il<hi rend="#b"> traffico di droga</hi> rende de meno”. Un’affermazione che vale più di dieci inchieste sul business dei<hi rend="#b"> centri d’accoglienza</hi>.</p><p><hi rend="#b">Alfano tiene famiglia –</hi> Indagavano su <hi rend="#b">Raffaele Pizza</hi>, fratello dell’ex <hi rend="#b">sottosegretario</hi> del governo Berlusconi, <hi rend="#b">Giuseppe</hi>, invece, gli uomini della<hi rend="#b"> Guardia di Finanza</hi> che si trovarono loro malgrado il nome di <hi rend="#b">Angelino Alfano</hi> nei brogliacci. Il motivo? <ref target="http://www.ilfattoquotidiano.it/2016/07/05/corruzione-roma-pizza-ho-fatto-assumere-il-fratello-del-ministro-alfano-alle-poste-gli-ho-fatto-avere-160mila-euro/2882156/">Pizza si vantava al telefono di aver fatto assumere Alessandro Alfano, fratello del ministro, alle Poste.</ref> “Angelino lo considero una </p><p><hi rend="#b">persona perbene</hi>un amico. Mi ha chiamato il fratello per farmi gli auguri…tu devi sapere che lui come massimo (di stipendio,</p><p><hi rend="#i">ndr</hi>) poteva avere 170.000 euro… no… io</p><p><hi rend="#b">gli ho fatto avere 160.000</hi>. Tant’è che Sarmi stesso gliel’ha detto ad Angelino: io ho tolto 10.000 euro d’accordo con Lino (il soprannome di Pizza,</p><p><hi rend="#i">ndr</hi>), per poi evitare. Adesso va dicendo che la colpa è la mia, che l’ho</p><p><hi rend="#b">fottuto</hi>perché non gli ho fatto dare i 170.000 euro”, è la registrazione che inguaia l’attuale ministro degli Esteri. “Cioè noi</p><p><hi rend="#b">gli abbiamo sistemato la famiglia.</hi>La sera prima mi ha chiamato suo padre: mi ha mandato ottanta curriculum”,</p><p><ref target="http://www.ilfattoquotidiano.it/2016/07/05/corruzione-roma-lintercettazione-il-padre-di-alfano-mi-ha-mandato-80-curriculum-per-assunzioni-alle-poste/2884210/">dice invece</ref>.</p><hi rend="#b">Marzia Capaccio</hi>, segretaria di<hi rend="#b">Pizza,</hi>intercettata nella stessa inchiesta<p><hi rend="#b">Sguattera del Guatemala –</hi> E se nonostante le polemiche Alfano è rimasto ben saldo alla sua poltrona ministeriale, è stata costretta alle dimissioni <hi rend="#b">Federica Guidi</hi>, ex ministro dello <hi rend="#b">Sviluppo Economico</hi> e compagna di <hi rend="#b">Gianluca Gemelli </hi>coinvolto nello scandalo petroli in <hi rend="#b">Basilicata</hi>. Il motivo? Un emendamento per sbloccare <hi rend="#b">Tempa Rossa </hi>che avrebbe avvantaggiato gli affari del suo compagno. “Dovremmo riuscire a mettere dentro al Senato, è d’accordo anche Mariaelena. Con l’emendamento alla legge di stabilità e a questo punto se riusciamo a sbloccare anche Tempa Rossa… ehm… dall’altra parte si muove tutto”, assicura Guidi a Gemelli, che in quel momento chiedeva continuamente aiuto alla sua compagna ministra e poi vedrà ogni <hi rend="#b">accusa archiviata</hi>. “Non fai altro che chiedermi favori, con me ti comporti come un sultano. Io mi sono rotta a quarantasei anni, tu siccome stai con me e hai un figlio con me, mi tratti come una <hi rend="#b">sguattera del Guatemala</hi>“, si ribellò Guidi a un certo punto.</p><p><hi rend="#b">Patonze per i nani-</hi> Di diverso tenore, invece, le intercettazioni contenute nell’indagine passata alla storia come <hi rend="#b">Vallettopoli</hi>. “Sto andando a Milano, in città… e adesso c’ho tre quarti d’ora… e <hi rend="#b">volevo andare a puttane</hi>“, diceva <hi rend="#b">Vittorio Emanuele, </hi>l’erede al trono dei <hi rend="#b">Savoia. </hi>E siccome un trono i Savoia non lo hanno più, ecco che il livello delle conversazioni di Vittorio Emanuele è tutt’altro che reale: “Le do 200 euro e non di più, eh?”, diceva il principe riferendosi alla <hi rend="#b">parcella</hi> di una prostituta. Da quelle accuse Vittorio Emanuele uscì assolto, mentre è stato condannato a 7 anni e 10 mesi <hi rend="#b">Giampaolo Tarantini</hi>, che qualche anno dopo organizzava le “cene eleganti” per <hi rend="#b">Silvio Berlusconi</hi>. Le intercettazioni di quell’inchiesta raccontano molto non solo della vita privata del leader di <hi rend="#b">Forza Italia</hi>, ma soprattutto del <hi rend="#i">modus operandi</hi> dell’allora presidente del consiglio che poco dopo finirà coinvolto nel caso <hi rend="#b">Ruby</hi> (assolto in via definitiva nel primo processo dopo la condanna in primo grado, ancora pendente il procedimento Ter). “Io c’ho due<hi rend="#b"> bambine piccole</hi>, che è tanto che non vedo”, si vanta in una delle centinaia di telefonate Berlusconi, autore di una serie di indicazioni lapidarie per l’amico Giampaolo. “Per favore non <hi rend="#b">pigliamole alte</hi> come fa questo qui di Milano perché noi <hi rend="#b">non siamo alti</hi>“, chiede l’ex premier riferendosi alle caratteristiche fisiche delle ragazze da portare alle cene. Appuntamenti talmente eleganti che è lo stesso Berlusconi a spiegare a Tarantini il galateo da seguire: “Poi ce le prestiamo… Insomma la <hi rend="#b">patonza deve girare</hi>“, dice Silvio prima di essere vittima della legge del contrappasso. “Lui pur di salvare il suo <hi rend="#b">culo flaccido</hi> non gliene frega niente”, è il giudizio <hi rend="#i">tranchant</hi> di <hi rend="#b">Nicole Minetti</hi> quando la stella del leader azzurro sarà ormai offuscata dalle inchieste e dallo spread che porterà a Palazzo Chigi <hi rend="#b">Mario Monti</hi>.</p><p><hi rend="#b">L’attentatuni di Cosa nostra –</hi> Un discorso a parte vale per le cimici piazzate dalla <hi rend="#b">Dia</hi> in un appartamento di via Ughetti a Palermo nel 1993. È in quella palazzina che dopo l’arresto di<hi rend="#b"> Totò Riina</hi> si erano rifugiati tre uomini d’onore: <hi rend="#b">Gioacchino La Barbera</hi>, <hi rend="#b">Santino Di Matteo</hi> e <hi rend="#b">Antonino Gioè. </hi>Sono tre boss importanti dai destini maledetti: hanno partecipato tutti alla strage di Capaci che il 23 maggio del 1992 mise fine ai giorni di<hi rend="#b"> Giovanni Falcone</hi>. La Barbera è l’uomo che diede materialmente il segnale che dà il via all’attentato: suo padre venne ritrovato misteriosamente impiccato nel 1994, mentre lui stava per saltare il fosso collaborando con la magistratura. Lo stesso percorso di <hi rend="#b">Santino Di Matteo</hi> che per quella scelta sarà punito con il rapimento e l’uccisione del figlio, il piccolo <hi rend="#b">Giuseppe</hi>, sciolto nell’acido. Venne invece praticamente <hi rend="#b">suicidato</hi> in carcere (ma ad oggi nessuna inchiesta della magistratura lo ha mai accertato) Gioè: in quei mesi dicono stesse riflettendo su una sua possibile collaborazione con i pm. Sono questi i personaggi che si rifugiano in via Ughetti in quell’inverno del 1993. E sono questi i padrini che la Dia registra mentre parlano della strage di Capaci. “<hi rend="#i"> Nni ficimu l’attentatuni</hi>“, dicono. Ci siamo fatti l’attentatone, il grande attentato. È così che i mafiosi vedono il botto organizzato per assassinare Falcone: il </p><p><hi rend="#b">grande attentato</hi>della storia di Cosa nostra.</p><p><hi rend="#b">, appunto. Una parola che è diventata il titolo di libri, film e fiction. Con il ddl Orlando non l’avremmo mai conosciuta.</hi></p><hi rend="#i">L’attentatuni</hi><p><hi rend="#b">Twitter:</hi><ref target="https://twitter.com/pipitone87">@pipitone87</ref></p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>