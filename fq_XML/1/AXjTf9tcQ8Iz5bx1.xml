<doc sitename="Il Fatto Quotidiano" title="Berlusconi, i figli si accordano sulle dimore: Macherio a Barbara, villa Campari a Marina. La Certosa in vendita, Arcore resta in comune - Il Fatto Quotidiano" author="F Q" date="2024-03-18" url="https://www.ilfattoquotidiano.it/2024/03/18/berlusconi-i-figli-si-accordano-sulle-dimore-macherio-a-barbara-villa-campari-a-marina-la-certosa-in-vendita-arcore-resta-in-comune/7483190/" hostname="ilfattoquotidiano.it" description="Macherio andrà a Barbara, mentre villa Campari è già stata acquistata da Marina. Arcore, invece, rimarrà in comune. Nove mesi dopo la morte di Silvio Berlusconi, i suoi figli si spartiscono le lussuose dimore possedute dall’ex presidente del Consiglio. L’immobiliare Idra, che raggruppa le principali proprietà berlusconiane, è infatti passata a Fininvest Real Estate. Un’operazione …" categories="Cronaca" tags="Silvio Berlusconi" fingerprint="3fa2262d95630547">
  <main>
    <head rend="h1">Berlusconi, i figli si accordano sulle dimore: Macherio a Barbara, villa Campari a Marina. La Certosa in vendita, Arcore resta in comune</head>
    <graphic src="https://st.ilfattoquotidiano.it/wp-content/uploads/2023/04/27/med-1200x630-17-690x362.jpg"/>
    <p>Macherio andrà a Barbara, mentre <hi rend="#b">villa Campari</hi> è già stata acquistata da Marina. Arcore, invece, rimarrà in comune. Nove mesi dopo la morte di <hi rend="#b">Silvio Berlusconi</hi>, i suoi figli si spartiscono le <hi rend="#b">lussuose dimore</hi> possedute dall’ex presidente del Consiglio. L’immobiliare <hi rend="#b">Idra</hi>, che raggruppa le principali proprietà berlusconiane, è infatti passata a <hi rend="#b">Fininvest Real Estate</hi>. Un’operazione da circa <hi rend="#b">400 milioni</hi>. Fonti vicine al dossier hanno spiegato all’agenzia <hi rend="#i">Ansa</hi> che l’obiettivo è quello di poter usufruire delle strutture e delle competenze della società della <hi rend="#b">Fininvest</hi> nella gestione delle immobili. Nel 2022 Idra aveva chiuso il bilancio con una perdita di circa <hi rend="#b">9,5 milioni</hi>.</p>
    <p>L’accordo per il passaggio di proprietà è stato firmato con <hi rend="#b">Dolcedrago</hi>, che <ref target="https://www.ilfattoquotidiano.it/in-edicola/articoli/2023/06/15/silvio-real-estate-le-ville-di-berlusconi-gia-in-vendita/7194835/">controlla la società immobiliare proprietaria di svariati immobili di pregio</ref>: <hi rend="#b">Villa Certosa</hi> a <hi rend="#b">Porto Rotondo</hi> in Sardegna, <hi rend="#b">Villa San Martino</hi> ad Arcore, la villa di <hi rend="#b">Macherio</hi> sempre in Brianza e Villa Grande, già villa Zeffirelli, a Roma. Finora Idra era controllata al 100% dalla Dolcedrago, che era al <hi rend="#b">99,5%</hi> di <hi rend="#b">Silvio Berlusconi</hi> e poi è passata in eredità ai figli.</p>
    <p>Gli eredi dell’uomo di Arcore stanno mettendo a punto un accordo relativo al <hi rend="#b">patrimonio immobiliare</hi>. <hi rend="#b">Barbara Berlusconi</hi> sta per acquistare la <hi rend="#b">villa Belvedere</hi> a <hi rend="#b">Macherio</hi>, dove nel 1994 l’ex premier registrò il famoso video messaggio sulla discesa in campo. <hi rend="#b">Villa Grande</hi> a Roma, ultimo quartier generale di Berlusconi nella capitale, potrebbe invece essere acquistata da Pier Silvio, oggi al vertice di Mediaset.</p>
    <p>Si era già appreso prima del’apertura del <hi rend="#b">testamento</hi>, invece, come Villa Certosa fosse stata messa in vendita. Difficile cedere la lussuosissima dimora a Porto Rotondo, a causa di un prezzo non esattamente per tutte le tasche: si vocifera che possa arrivare anche a 500 milioni. Non sarà invece venduta <hi rend="#b">Villa San Martino</hi>, la più iconica delle residenze dell’ex presidente del consiglio. A cederla negli anni ’70 fu la giovane marchesina <hi rend="#b">Annamaria Casati Stampa</hi>, che era rimasta orfana di entrambi i genitori: il suo tutore, l’avvocato <hi rend="#b">Cesare Previti</hi>, <ref target="https://www.ilfattoquotidiano.it/2023/06/14/il-cerchio-dellamicizia-di-berlusconi-da-dellutri-a-previti-i-fedelissimi-delluomo-di-arcore-che-hanno-fatto-la-galera-senza-accusarlo-mai/7124233/">curò la vendita a Berlusconi per 500 milioni, anche se il bene era valutato più di un miliardo e mezzo</ref>. Oggi gli eredi dell’uomo di Arcore vorrebbero farla diventare un punto di riunioni comune e magari trasformarla nella sede di una futura fondazione intitolata al padre. A villa San Martino </p>
    <p><ref target="https://www.ilfattoquotidiano.it/2024/02/16/marta-fascina-vive-ancora-ad-arcore-ma-marina-berlusconi-avrebbe-una-soluzione-per-liberare-la-villa-ecco-quale/7448540/">vive ancora</ref>, ultima compagna di Berlusconi e attuale parlamentare di</p>
    <hi rend="#b">Marta Fascina</hi>
    <p><hi rend="#b">Forza Italia</hi>.</p>
    <p>Fuori dal patrimonio della socità Idra resta <hi rend="#b">Villa Campari</hi> a Lesa, <hi rend="#b">Lago Maggiore</hi>, già acquistata da <hi rend="#b">Marina Berlusconi</hi>, primogenita di <hi rend="#b">Silvio</hi> che guida la <hi rend="#b">Mondadori</hi>. Sarebbe stata venduta nelle scorse settimane, invece, <hi rend="#b">Morning Glory</hi>, lussuosa barca a vela che Berlusconi aveva acquistato da <hi rend="#b">Rupert Murdoch</hi> nel 1999.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>