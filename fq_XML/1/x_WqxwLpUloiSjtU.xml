<doc sitename="Il Fatto Quotidiano" title="Silvio Berlusconi, la telefonata a Fabrizio Corona: &quot;Vieni ad Arcore domani mattina&quot; - Il Fatto Quotidiano" author="F Q" date="2020-11-25" url="https://www.ilfattoquotidiano.it/2020/11/25/silvio-berlusconi-la-telefonata-a-fabrizio-corona-vieni-ad-arcore-domani-mattina/6015628/" hostname="ilfattoquotidiano.it" description="CORONA E QUELLA TELEFONATA DI BERLUSCONI &quot;Vado da lui. Il Cavaliere è in tuta di cachemire...&quot;" categories="Attualità" tags="Fabrizio Corona;Silvio Berlusconi" fingerprint="d9df45bbd122dd01">
  <main>
    <p>Fabrizio Corona e quella telefonata di<hi rend="#b"> Silvio Berlusconi.</hi> È uno dei tanti episodiche l’ex re dei paparazzi racconta nel suo nuovo libro, <hi rend="#i"> “Come ho inventato l’Italia”</hi>, in cui ripercorre la sua vita e la sua carriera, parlando a cuore aperto degli anni in carcere, della sua ossessione per il denaro e, soprattutto, svelando aneddoti inediti su politici e vip. Tra cui, appunto, il ricordo di quando Berlusconi venne accusato di sfruttamento della prostituzione minorile e di concussione nel cosiddetto “</p>
    <p><hi rend="#b">caso Ruby</hi>“: era il 2011 e il tema teneva banco su tutti i giornali e in tv.</p>
    <p>Corona, che non ha mai nascosto la sua ammirazione per l’ex Cavaliere, venne invitato a <hi rend="#i"> Matrix</hi> come ospite, per parlare proprio del caso “Ruby”, e lui difese Berlusconi su tutta la linea. All’indomani della messa in onda della puntata, l’ex fotografo ricevette una telefonata proprio da parte dell’allora Presidente del Consiglio: “La ringrazio per ieri sera. Tra l’altro, </p>
    <p><hi rend="#b">lei è l’unico in Italia che ha avuto più donne di me.</hi>Venga a trovarmi</p>
    <p><hi rend="#b">ad Arcore domani mattina</hi>“, gli disse, come scrive Corona nel suo libro spiegando che accettò subito l’invito.</p>
    <p>Ma all’appuntamento ad Arcore arrivò con oltre un’ora di ritardo perchè la sera prima aveva fatto le ore piccole in un locale: “<hi rend="#b">Il Cavaliere è in tuta di cachemire.</hi> Parliamo per un’ ora di magistrati e processi e mi invita a rimanere a pranzo ma avendo un appuntamento ho dovuto rifiutare l’invito. Avevo un <hi rend="#b">appuntamento in gelateria con un amico e due tetton</hi>e”.</p>
  </main>
  <comments/>
</doc>