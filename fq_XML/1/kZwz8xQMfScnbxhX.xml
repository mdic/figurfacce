<doc sitename="Il Fatto Quotidiano" title="Roma, nuova opera di street art: Di Maio e Salvini diventano i bari di Caravaggio e truffano Berlusconi - Il Fatto Quotidiano" author="F Q" date="2018-04-13" url="https://www.ilfattoquotidiano.it/2018/04/13/roma-nuova-opera-di-street-art-di-maio-e-salvini-diventano-i-bari-di-caravaggio-e-truffano-berlusconi-subito-rimossa/4290031/" hostname="ilfattoquotidiano.it" description="I bari Di Maio e Salvini truffano un ‘ingenuo’ Berlusconi. È la nuova opera di street art apparsa giovedì mattina (e subito cancellata) su un muro di via dè Lucchesi a Roma, a due passi dal Quirinale. Un quadro con tanto di cornice, dal titolo ‘I bari‘, che ritrae i tre uomini politici in abiti d’epoca mentre giocano a carte. L’artista …" categories="Cronaca" tags="Luigi di Maio;Matteo Salvini;Silvio Berlusconi" fingerprint="e53ce657b372c77f">
  <main>
    <head rend="h1">Roma, nuova opera di street art: Di Maio e Salvini diventano i bari di Caravaggio e truffano Berlusconi</head>
    <graphic src="https://st.ilfattoquotidiano.it/wp-content/uploads/2018/04/13/murales675.jpg"/>
    <p>I bari <hi rend="#b">Di Maio</hi> e <hi rend="#b">Salvini</hi> truffano un ‘ingenuo’ <hi rend="#b">Berlusconi</hi>. È la nuova opera di <hi rend="#b">street art</hi> apparsa giovedì mattina (e subito cancellata) su un muro di <hi rend="#b">via dè Lucchesi</hi> a <hi rend="#b">Roma</hi>, a due passi dal <hi rend="#b">Quirinale</hi>. Un quadro con tanto di cornice, dal titolo ‘<hi rend="#b">I bari</hi>‘, che ritrae i tre uomini politici in abiti d’epoca mentre giocano a carte. L’artista che ha firmato l’opera, <hi rend="#b">Sirante</hi>, ha rappresentato il leader della <hi rend="#b">Lega</hi> e il capo del <hi rend="#b">Movimento 5 stelle</hi> nei panni di coloro che nel celebre quadro di <hi rend="#b">Caravaggio</hi> cercano di truffare un ingenuo giocatore, a cui l’autore dà il volto di Silvio Berlusconi. </p>
    <p>Accanto al quadro, un cartellino con la descrizione: “Il quadro rappresenta <hi rend="#b">una truffa</hi>. Un <hi rend="#b">anziano</hi> ‘ingenuo’ sta giocando a carte con un suo oppositore il quale in <hi rend="#b">complotto</hi> con un suo avversario trucca il gioco della politica. Questa scena, così teatrale, descrittiva e realistica contiene un <hi rend="#b">monito morale</hi>, una condanna del malcostume, in particolare delle <hi rend="#b">strategie</hi> dei politici”. Questa installazione ricorda i <ref target="https://www.ilfattoquotidiano.it/2018/03/23/roma-il-murales-del-bacio-tra-di-maio-e-salvini-e-la-meloni-prende-braccio-una-bimba-di-colore-foto/4245398/"> due murales comparsi il 23 marzo nel centro di Roma</ref> che ritraevano il primo un bacio tra Luigi Di Maio e Matteo Salvini, il secondo la leader di Fratelli d’Italia </p>
    <p><hi rend="#b">Giorgia Meloni</hi>mentre teneva in braccio un bambino di colore.</p>
    <p>Come già successo per le due precedenti, anche la nuova opera è stato immediatamente rimosso dai carabinieri che hanno allertato l’<hi rend="#b">Ufficio decoro</hi> del Comune . I militari invieranno anche un’informativa in procura.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>