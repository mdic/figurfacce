<doc sitename="Il Fatto Quotidiano" title="Berlusconi è rimasto in Provenza, da Draghi la delegazione di Forza Italia senza di lui. Un'assenza fisica e mediatica con effetti politici - Il Fatto Quotidiano" author="Marco Procopio" date="2021-02-05" url="https://www.ilfattoquotidiano.it/2021/02/05/berlusconi-e-rimasto-in-provenza-da-draghi-la-delegazione-di-forza-italia-senza-di-lui-unassenza-fisica-e-mediatica-con-effetti-politici/6091532/" hostname="ilfattoquotidiano.it" description="Alla fine è rimasto in Provenza. Al sicuro nella blindatissima villa di Valbonne per “motivi precauzionali” imposti dai medici. Così la giornata che doveva essere ricordata per il ritorno in grande stile di Silvio Berlusconi sulla scena politica si è trasformata in un palcoscenico dedicato esclusivamente a Beppe Grillo, lui sì in arrivo a Roma …" categories="Politica" tags="Mario Draghi;Silvio Berlusconi" fingerprint="2d9e3a59dba66489">
  <main><head rend="h1">Berlusconi è rimasto in Provenza, da Draghi la delegazione di Forza Italia senza di lui. Un’assenza fisica e mediatica con effetti politici</head><graphic src="https://st.ilfattoquotidiano.it/wp-content/uploads/2021/02/05/berlusconi-690x362.jpg"/><p>Alla fine è rimasto in <hi rend="#b">Provenza</hi>. Al sicuro nella blindatissima villa di Valbonne per “<hi rend="#b">motivi precauzionali</hi>” imposti dai medici. Così la giornata che doveva essere ricordata per il ritorno in grande stile di <hi rend="#b">Silvio Berlusconi</hi> sulla scena politica si è trasformata in un palcoscenico dedicato esclusivamente a <hi rend="#b">Beppe Grillo</hi>, lui sì in arrivo a Roma per guidare la delegazione del <hi rend="#b">Movimento 5 stelle</hi> alle consultazioni di <hi rend="#b">Mario Draghi</hi>. Il repentino <hi rend="#b">cambio di programma</hi> – <ref target="https://www.ilfattoquotidiano.it/2021/02/04/governo-draghi-nelle-consultazioni-irrompe-la-variabile-berlusconi-sara-lui-a-guidare-la-delegazione-di-forza-italia-gli-scenari/6090664/">giovedì sera la calata del leader forzista nella Capitale era data per certa</ref> – è stato annunciato dal partito con una nota stringata: “Il Presidente Silvio Berlusconi non potrà partecipare oggi, <hi rend="#b">suo malgrado</hi>, alle consultazioni del <hi rend="#b">Presidente incaricato</hi>. Lo ha comunicato lui stesso al professor Mario Draghi, in un lungo e <hi rend="#b">cordiale colloquio telefonico</hi>, nel quale gli ha espresso il suo <hi rend="#b">rammarico</hi>“.</p><p>I contenuti della telefonata tra i due, legati da “<hi rend="#b">un’antica conoscenza</hi>“, sono stati poi svelati da <hi rend="#b">Antonio Tajani</hi> al termine del faccia a faccia con l’ex capo della Bce: <ref target="https://www.ilfattoquotidiano.it/2021/02/05/governo-forza-italia-conferma-lappoggio-a-draghi-tajani-non-ce-una-nuova-maggioranza-politica-ma-un-governo-dei-migliori/6092015/">“Forza Italia conferma il suo appoggio” al progetto di Draghi</ref>. Il vicepresidente azzurro però precisa: il sì di Fi “non implica la nascita di una </p><p><hi rend="#b">nuova maggioranza politica</hi>, ma un</p><p><hi rend="#b">governo di migliori</hi>al servizio dell’Italia e degli italiani”. Anche se l’ex Cavaliere avrebbe preferito ritagliarsi per sé l’annuncio a telecamere spiegate, infatti, in una riconquistata posizione “moderata” e “</p><p><hi rend="#b">di responsabilità</hi>” rispetto al resto del</p><p><hi rend="#b">centrodestra</hi>, i medici – e forse anche i suoi consiglieri – gli hanno suggerito di non muoversi dalla Francia. La motivazione ufficiale è che dopo il</p><p><hi rend="#b">ricovero</hi>di metà gennaio per la solita</p><p><hi rend="#b">fibrillazione atriale</hi>gli è stato imposto un periodo di</p><p><hi rend="#b">assoluto riposo</hi>. Ma l’</p><p><hi rend="#b">assenza fisica</hi>dalle trattative romane ha delle</p><p><hi rend="#b">conseguenze politiche</hi></p><p><hi rend="#b">precise</hi>che potrebbero trovare nelle parole di Tajani un punto di caduta.</p><p><ref target="https://www.ilfattoquotidiano.it/2021/02/04/zingaretti-a-la7-berlusconi-nel-governo-draghi-insieme-a-noi-penso-che-vada-bene-nello-spirito-dei-partiti-europeisti/6090936/">Se il Partito democratico ci ha messo pochi giorni a dire sì a un governo con Berlusconi (“Penso vada bene”, sostiene Nicola Zingaretti)</ref>, infatti, per il Movimento 5 stelle </p><p><hi rend="#b">sedersi al tavolo</hi>con il nemico di sempre sarebbe stato quasi impossibile da far digerire alla</p><p><hi rend="#b">base.</hi>Che non ha affatto dimenticato le</p><p><hi rend="#b">leggi ad personam</hi>, il</p><p><hi rend="#b">conflitto d’interessi</hi>, la P2, i processi, la sentenza passata in giudicato su Marcello Dell’Utri e</p><p><hi rend="#b">Cosa Nostra</hi>, la</p><p><hi rend="#b">condanna definitiva per frode fiscale</hi>, le epurazioni dalla Rai, il Bunga bunga, il</p><p><hi rend="#b">caso Ruby</hi>. I 5 Stelle si preparano a mettere sul tavolo dei punti irrinunciabili, dalla difesa del decreto dignità al Reddito di cittadinanza, fino alla</p><p><hi rend="#b">legge Spazzacorrotti</hi>e allo stop alla prescrizione dopo il primo grado di giudizio.</p><p><ref target="https://www.ilfattoquotidiano.it/2021/02/04/governo-draghi-nelle-consultazioni-irrompe-la-variabile-berlusconi-sara-lui-a-guidare-la-delegazione-di-forza-italia-gli-scenari/6090664/">Ma è proprio la</ref>.</p><hi rend="#b">giustizia,</hi>affiancata al nodo<hi rend="#b">telecomunicazioni,</hi>il terreno su cui Forza Italia potrebbe avanzare delle richieste e su cui il Movimento non ha intenzione di cedere<p>È anche per questo che l’eventuale presenza a Roma dell’ex Cavaliere rischiava di essere <hi rend="#b">controproducente</hi> per lo stesso Draghi. Poi all’ora di pranzo è arrivato <hi rend="#b">l’annuncio:</hi> la delegazione di Fi dovrà fare a meno del suo leader. Qualche breve riga di comunicato che è stata subito accompagnata da alcuni dettagli trapelati dal<hi rend="#b"> partito</hi>: “Il Presidente Silvio Berlusconi, <hi rend="#b">che gode di ottima salute</hi>, ha deciso di non venire oggi a Roma per motivi precauzionali, su indicazione dei suoi medici. Ma non si esclude che possa venire magari in un <hi rend="#b">eventuale passaggio successivo</hi> della crisi”. Un cambio molto repentino nella tabella di marcia iniziale: Berlusconi doveva fare una <hi rend="#b">toccata e fuga</hi>, riposarsi qualche ora, recarsi alla Camera da Draghi e poi <hi rend="#b">ripartire subito</hi> per la Francia. Prima di partecipare alle consultazioni, raccontano, l’ex premier avrebbe soggiornato per la prima volta nella <hi rend="#b">ex Villa Zeffirelli</hi> di sua proprietà, sull’Appia antica, diventata la nuova residenza romana del Cav dopo l’addio allo storico <hi rend="#b">Palazzo Grazioli</hi> (il contratto d’affitto di via del Plebiscito è scaduto il 31 dicembre scorso). Ad aspettarlo, rivela <hi rend="#b">Licia Ronzulli</hi> con una foto su Instagram, c’era pure lo striscione “<hi rend="#b">Benvenuto Presidente</hi>“. Sarà per un’altra volta.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>