<doc sitename="Il Fatto Quotidiano" title="Mafia, Graviano s'innervosisce rispondendo a Ingroia: &quot;Berlusconi mandante delle stragi? Non rispondo, per il momento non mi ricordo&quot; - Il Fatto Quotidiano" author="F Q" date="2020-02-21" url="https://www.ilfattoquotidiano.it/2020/02/21/mafia-graviano-sinnervosisce-rispondendo-a-ingroia-berlusconi-mandante-delle-stragi-non-rispondo-per-il-momento-non-mi-ricordo/5713048/" hostname="ilfattoquotidiano.it" description="“Dell’Utri? Non lo conosco. E poi se continuate con queste domande, a cui ho già risposto al pubblico ministero, va a finire che mi stanco”. Si è innervosito Giuseppe Graviano, l’ex capo mandamento di Brancaccio, per le domande dell’avvocato Antonio Ingroia che lo ha incalzato anche sulle stragi e sulla Trattativa Stato-mafia. “Berlusconi è stato …" categories="Mafie" tags="Mafia;Silvio Berlusconi" fingerprint="a0bb4f8d61cb4834">
  <main>
    <p>“Dell’Utri? Non lo conosco. E poi se continuate con queste domande, a cui ho già risposto al pubblico ministero, va a finire che mi stanco”. Si è innervosito Giuseppe Graviano, l’ex capo mandamento di Brancaccio, per le domande dell’avvocato Antonio Ingroia che lo ha incalzato anche sulle stragi e sulla Trattativa Stato-mafia. “Berlusconi è stato uno dei mandanti delle stragi mafiose?”, gli ha chiesto a un certo punto Ingroia, ex procuratore aggiunto di Palermo- “<hi rend="#b">Non parlo, prima voglio la verità sulla morte di mio padre</hi>. Il processo di mio papà per quasi 38 anni ha soggiornato in un cassetto, dal 1982 al 2019. E’ sufficiente aprire quel cassetto…”, ha detto, alzando la voce, il boss mafioso. “Il dottor Lombardo (Procuratore aggiunto di Reggio ndr) mi ha detto che farà accertamenti – aggiunge Graviano – bisogna prendere quel processo e scrivere la verità come sono andati i fatti. Non sta bene che la sentenza si ferma a Gaetano Grado, c ‘è qualche magistrato che non ha fatto bene il suo lavoro…”, dice ancora Graviano. Il capomafia si riferisce all’omicidio del padre, <hi rend="#b">Michele Graviano</hi>, ucciso nel gennaio 1982.<lb/> “In procura troverete tutto – dice Graviano – se in questi 38 anni qualche procuratore non ha esercitato la professione con tutti i crismi. Non continuate a fare domande a me, io risponderò solo dopo che avrò le risposte. Prima voglio i responsabili della morte di mio padre”. “Qualcuno è stato fatto eroe…”. E prosegue: “Quaranta anni di bugie che ci sono state raccontate, basta sono stanco ma stiamo scherzando???”. E’ stato necessario l’intervento della Presidente della Corte d’assise per calmare gli animi.</p>
    <p>Gentile lettore, la pubblicazione dei commenti è sospesa dalle 20 alle 9, i commenti per ogni articolo saranno chiusi dopo 72 ore, il massimo di caratteri consentito per ogni messaggio è di 1.500 e ogni utente può postare al massimo <hi rend="#b">150 commenti alla settimana</hi>. Abbiamo deciso di impostare questi limiti per migliorare la qualità del dibattito. È necessario attenersi <ref target="http://www.ilfattoquotidiano.it/termini-e-condizioni-dutilizzo/"> Termini e Condizioni di utilizzo del sito (in particolare punti 3 e 5)</ref>: evitare gli insulti, le accuse senza fondamento e mantenersi in tema con la discussione. I commenti saranno pubblicati dopo essere stati letti e approvati, ad eccezione di quelli pubblicati dagli utenti in white list (vedere il punto 3 della nostra policy). Infine non è consentito accedere al servizio tramite account multipli. Vi preghiamo di segnalare eventuali problemi tecnici al nostro </p>
    <p><ref target="mailto:tech+comments@ilfattoquotidiano.it">supporto tecnico</ref>La Redazione</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>