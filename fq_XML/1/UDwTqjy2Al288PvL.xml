<doc sitename="Il Fatto Quotidiano" title="Silvio Berlusconi, il farmacista Alberico Lemme: &quot;Gli ho fatto perdere 10 kg in 30 giorni&quot; - Il Fatto Quotidiano" author="F Q" date="2017-09-19" url="http://www.ilfattoquotidiano.it/2017/09/19/silvio-berlusconi-il-farmacista-alberico-lemme-gli-ho-fatto-perdere-10-kg-in-30-giorni/3865984/" hostname="ilfattoquotidiano.it" description="Che Silvio Berlusconi abbia ritrovato la forma perduta è cosa nota. Più difficile capire se sia stato grazie ad alcuni soggiorni da Chenot o alla dieta del farmacista Alberico Lemme. Raggiunto dalla trasmissione “Un giorno da pecora” di Radio RaiUno, Lemme ha confermato di essere l’artefice di questo “ritrovato splendore”: “Ha perso dieci chili in …" categories="Attualità" tags="Silvio Berlusconi" fingerprint="8f8f166aaa0f4023">
  <main>
    <p><ref target="https://www.ilfattoquotidiano.it/2017/09/05/silvio-berlusconi-in-autogrill-dopo-la-cura-di-bellezza-a-merano-selfie-e-incontro-ravvicinato-con-la-mitica-noce-di-prosciutto/3838216/">Che Silvio Berlusconi abbia ritrovato la forma perduta è cosa nota</ref>. Più difficile capire se sia stato grazie ad alcuni soggiorni da Chenot o </p>
    <p><hi rend="#b">alla dieta del farmacista Alberico Lemme</hi>. Raggiunto dalla trasmissione “</p>
    <p><hi rend="#b">Un giorno da pecora</hi>” di</p>
    <p><hi rend="#b">Radio RaiUno</hi>, Lemme ha confermato di essere l’artefice di questo “ritrovato splendore”: “Ha perso dieci chili in trenta giorni; ma il segreto non lo svelo perché la dieta è personalizzata”. Non sono molte le cose che il farmacista ha rivelato sul regime alimentare di Berlusconi: pasta aglio, olio e peperoncino ma “senza sale”, “massimo quattro caffè al giorno e quattro tè;</p>
    <p><hi rend="#b">poi un limone a metà mattina e un altro a metà pomeriggio</hi>“. Lemme ha poi aggiunto che “Berlusconi è stato disciplinato e rispettoso delle regole”. Controverso ospite dei salotti Mediaset, Lemme dà regole alimentari che hanno fatto molto discutere.</p>
    <p><hi rend="#b">Un esempio? Niente sale, nemmeno per l’acqua della pasta</hi>. No al latte. No alle tisane (?). Si agli spaghetti e no a qualsiasi altro formato di pasta. Via libera a un coniglio (anche intero) a cena. E guai, per carità, a toccare frutta e verdura.</p>
  </main>
  <comments/>
</doc>