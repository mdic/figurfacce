<doc sitename="Il Fatto Quotidiano" title="Elezioni, Scalfari: &quot;Di Maio? Gli consigliai di passare al Pd e di diventarne il capo. Bersani? Chieda scusa e rientri nel partito&quot; - Il Fatto Quotidiano" author="Gisella Ruccia" date="2018-03-21" url="https://www.ilfattoquotidiano.it/2018/03/21/elezioni-scalfari-di-maio-gli-consigliai-di-passare-al-pd-e-di-diventarne-il-capo-bersani-chieda-scusa-e-rientri-nel-partito/4241801/" hostname="ilfattoquotidiano.it" description="“Pier Luigi Bersani? Secondo me, coi suoi, dovrebbe chiedere scusa e rientrare nel Pd”. Sono le parole del fondatore del quotidiano La Repubblica, Eugenio Scalfari, ospite di Dimartedì (La7). Il giornalista analizza gli attuali scenari post-elettorali, dicendosi convinto di un accordo tra Lega e M5S: “Questo è il governo che hanno in mente Salvini e …" categories="Elezioni Politiche 2018" tags="Eugenio Scalfari;La7;Lega;Liberi e uguali;Matteo Renzi;Matteo Salvini;Movimento 5 Stelle;Paolo Gentiloni;PD;Pier Luigi Bersani;Silvio Berlusconi" fingerprint="2aa5925c5bdff1e9">
  <main>
    <p>“<hi rend="#b">Pier Luigi Bersani</hi>? Secondo me, coi suoi, dovrebbe chiedere scusa e rientrare nel Pd”. Sono le parole del fondatore del quotidiano La Repubblica,<hi rend="#b"> Eugenio Scalfari</hi>, ospite di <ref target="http://www.la7.it/dimartedi"> Dimartedì (La7)</ref>. Il giornalista analizza gli attuali scenari post-elettorali, dicendosi convinto di un accordo tra </p>
    <p><hi rend="#b">Lega e M5S</hi>: “Questo è il governo che hanno in mente</p>
    <p><hi rend="#b">Salvini e Di Maio</hi>, ma aspettiamoci una sorpresa da</p>
    <p><hi rend="#b">Berlusconi</hi>, il quale vorrà la presidenza di una delle due Camere. Ma Salvini dell’indicazione di Berlusconi se ne frega. Renzi? E’ ora un senatore e ha un passato. Come voto da 1 a 10 gli darei 6 e mezzo. Ha fatto delle buone cose, altre non le ha fatte e le doveva fare. Penso al famoso</p>
    <p><hi rend="#b">referendum costituzionale</hi>che ancora ci trasciniamo dietro e che nella idea primaria era assolutamente giusto”. Scalfari tifa per un Gentiloni-bis: “Gentiloni fa parte del Pd ed è il capo del governo. Io ho sempre votato Pd e sono felice che il partito oggi sia rappresentato dal punto di vista governativo da</p>
    <p><hi rend="#b">Paolo Gentiloni</hi>. Da oggi in poi il Pd deve sostenere l’esistente governo Gentiloni”. E aggiunge: “Di Maio? Gli suggerii di trasferirsi con tutti i suoi verso i residui del Pd e chiamarsi lui democratico, non più 5 stelle. Non si capisce poi che cavolo significhi 5 Stelle. In questo modo Di Maio sarebbe diventato il capo del Pd, così tutta la sinistra sarebbe stata unita. Ma se lui tratta con</p>
    <p><hi rend="#b">Salvini</hi>è difficile”</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>