<doc sitename="Il Fatto Quotidiano" title="Consultazioni, Travaglio al Pd: &quot;Non parlare col M5S è contro regole del proporzionale che il partito ha voluto con Rosatellum” - Il Fatto Quotidiano" author="Gisella Ruccia" date="2018-04-06" url="https://www.ilfattoquotidiano.it/2018/04/06/consultazioni-travaglio-pd-non-parlare-col-m5s-e-contro-regole-del-proporzionale-che-il-partito-ha-voluto-con-rosatellum/4274925/" hostname="ilfattoquotidiano.it" description="“Un Pd a trazione renziana non è per nulla disponibile a parlare col M5S. Un Pd a trazione diversa, ad esempio a trazione mattarelliana, franceschiniana o orlandiana, sarebbe forse più disponibile, se non altro a parlare, perché non è che parlando si fa un accordo”. Esordisce così a Otto e Mezzo (La7) il direttore de …" categories="La7" tags="Consultazioni;La7;Luigi di Maio;Marco Travaglio;Matteo Renzi;Matteo Salvini;Movimento 5 Stelle;PD;Silvio Berlusconi" fingerprint="608600b64e508424">
  <main><p>“Un<hi rend="#b"> Pd a trazione renziana</hi> non è per nulla disponibile a parlare col <hi rend="#b">M5S. </hi>Un Pd a trazione diversa, ad esempio a trazione mattarelliana, franceschiniana o orlandiana, sarebbe forse più disponibile, se non altro a parlare, perché non è che parlando si fa un accordo”. Esordisce così a <ref target="http://www.la7.it/otto-e-mezzo"> Otto e Mezzo </ref>(La7) il direttore de </p><p><hi rend="#b">Il Fatto Quotidiano, Marco Travaglio</hi>, nel suo commento</p><p><ref target="https://www.ilfattoquotidiano.it/2018/04/05/consultazioni-diretta-di-maio-unici-interlocutori-salvini-e-martina-mi-rivolgo-allintero-pd-non-voglio-spaccarlo/4272268/">al primo giro di</ref>. E aggiunge: “Il</p><hi rend="#b">consultazioni</hi>sul governo<p><hi rend="#b">Pd</hi>è il secondo partito italiano e ci ha governati ininterrottamente dal</p><p><hi rend="#b">governo Monti</hi>, cioè dal</p><p><hi rend="#b">2011</hi>. E’ il partito che con</p><p><hi rend="#b">Berlusconi</hi>e con la</p><p><hi rend="#b">Lega</hi>ha fatto la</p><p><hi rend="#b">legge elettorale</hi>, ripristinando un sistema sostanzialmente</p><p><hi rend="#b">proporzionale</hi>. Adesso siamo in un sistema proporzionale. Nei sistemi proporzionali” – continua – “dalle urne non esce chi va al governo e chi va all’opposizione, ma escono di solito dei partiti che poi devono coalizzarsi. Una volta che si è formata una coalizione, si può decidere di stare all’</p><p><hi rend="#b">opposizione</hi>. Ma non può esistere un partito, che tra l’altro è il secondo in Italia, a decidere di stare già all’opposizione, perché non sa chi c’è in maggioranza. Non si sa nemmeno se ci sarà un governo”. Travaglio ribadisce: “A chi fa l’opposizione il Pd? In questa fase, in un sistema proporzionale, tutti dicono quello che preferiscono o quello che vogliono evitare. Ed è curioso che ci sia un partito che ha governato per 7 anni e che improvvisamente dice di non starci a prescindere. E’ un atteggiamento un po’ infantile ed è frutto di quel</p><p><hi rend="#b">progetto renziano</hi>che, non contento di aver semidistrutto il partito, lo vuole polverizzare evidentemente”. E chiosa: “Poi ci sono anche gli uomini di</p><p><hi rend="#b">Renzi</hi>, che dicono che vogliono fare un altro partito, sulla scia di</p><p><hi rend="#b">En Marche</hi>, imitando</p><p><hi rend="#b">Macron</hi>, il quale peraltro, a differenza del Pd, le elezioni le vince. Penso che sia giusto che il Pd sia dia un vertice renziano o meno e poi decida se appoggiare un governo col</p><p><hi rend="#b">M5S</hi>o un governo di</p><p><hi rend="#b">centrodestra</hi>, il che non è affatto escluso. Ma dire ‘non facciamo niente’ è contro le regole basilari del sistema proporzionale”</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>