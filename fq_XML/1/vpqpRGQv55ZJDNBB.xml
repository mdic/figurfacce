<doc sitename="Il Fatto Quotidiano" title="Silvio Berlusconi e la compagna Marta Fascina mano nella mano in Sardegna: paparazzati sul mega yacht - Il Fatto Quotidiano" author="F Q" date="2020-08-12" url="https://www.ilfattoquotidiano.it/2020/08/12/silvio-berlusconi-e-la-compagna-marta-fascina-mano-nella-mano-in-sardegna-paparazzati-sul-mega-yacht/5898217/" hostname="ilfattoquotidiano.it" description="Vacanze in Sardegna con la nuova compagna Marta Fascina per Silvio Berlusconi. Il settimanale “Chi” pubblica in esclusiva le immagini del leader di Forza Italia durante la sua vacanza a Villa Certosa, dove sono anche i figli, mano nella mano con la deputata forzista con cui fa coppia da qualche mese, dopo la rottura con …" categories="Attualità" tags="Silvio Berlusconi" fingerprint="f86e24c113e6499">
  <main>
    <p><graphic src="https://st.ilfattoquotidiano.it/wp-content/uploads/2020/08/12/berlusconi-300x225.jpeg"/><hi rend="#b">Sardegna</hi> con la nuova compagna <hi rend="#b">Marta Fascina</hi> per<hi rend="#b"> Silvio Berlusconi.</hi> Il settimanale “<hi rend="#i">Chi</hi>” pubblica in esclusiva le immagini del leader di Forza Italia durante la sua vacanza a Villa Certosa, dove sono anche i figli, <hi rend="#b">mano nella mano</hi> con la deputata forzista con cui fa coppia da qualche mese, dopo la rottura con <hi rend="#b">Francesca Pascal</hi>e.</p>
    <p>Berlusconi e Fascina, accompagnati dall’ultimogenito di lui, Luigi, prossimo sposo, sono usciti dalla villa per andare a visitare il nuovo <hi rend="#b">mega yacht di Ennio Doris,</hi> uno dei più cari amici del Cavaliere, il Seven, un ketch di 60 metri. Per raggiungere il tender che li ha portati sul Seven, Silvio Berlusconi si è concesso per la prima volta un gesto di tenerezza in pubblico con la nuova compagna, percorrendo il molo con lei mano nella mano.</p>
    <p>Mano che l’ex premier ha continuato a stringere, come testimonia il servizio pubblicato da “Chi”, anche a bordo del Seven dove è stato accompagnato da Ennio Doris con la moglie Lina e il primogenito Massimo, amministratore delegato di Banca Mediolanum.</p>
  </main>
  <comments/>
</doc>