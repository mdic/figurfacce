<doc sitename="Il Fatto Quotidiano" title="Belve (Nove), Carfagna: &quot;Le intercettazioni inesistenti tra me e Berlusconi? Costruite ad arte per distruggermi&quot; - Il Fatto Quotidiano" author="F Q" date="2019-05-31" url="https://www.ilfattoquotidiano.it/2019/05/31/belve-nove-mara-carfagna-le-intercettazioni-inesistenti-tra-me-e-berlusconi-costruite-ad-arte-per-distruggermi-da-chi-aveva-allora-forti-legami-in-argentina/5222457/" hostname="ilfattoquotidiano.it" description="“Le intercettazioni hard tra me e Berlusconi non sono mai esistite: lo ha detto anche un tribunale che ha condannato per diffamazione Sabina Guzzanti che ha utilizzato quelle presunte telefonate per un attacco estremamente pesante”. La vice presidente della Camera Mara Carfagna, prima ospite di “Belve”, il ciclo di interviste condotte da Francesca Fagnani, in …" categories="TVLoft" tags="Belve;Francesca Fagnani;Intercettazioni;Mara Carfagna;Sabina Guzzanti;Silvio Berlusconi;TvLoft" fingerprint="cf37be8519f5e7a9">
  <main>
    <p>“Le <hi rend="#b">intercettazioni hard</hi> tra me e <hi rend="#b">Berlusconi</hi> non sono mai esistite: lo ha detto anche un tribunale che ha condannato per diffamazione <hi rend="#b">Sabina Guzzanti</hi> che ha utilizzato quelle presunte telefonate per un attacco estremamente pesante”. La vice presidente della Camera <hi rend="#b">Mara Carfagna</hi>, prima ospite di <hi rend="#i"> “Belve”</hi>, il ciclo di interviste condotte da </p>
    <p><hi rend="#b">Francesca Fagnani</hi>, in onda su</p>
    <p><hi rend="#b">Nove</hi>venerdì 31 maggio alle 22.45, torna con la memoria al 2012, quando il tribunale civile di Roma condannò l’autrice satirica a pagare</p>
    <p><hi rend="#b">40mila euro</hi>all’allora ministra alle</p>
    <p><hi rend="#b">Pari opportunità</hi>per alcune frasi dette durante il</p>
    <p><hi rend="#b">“No Cav Day” del 2008</hi>. “Lei è stata veramente massacrata, tartassata in quel periodo storico – spiega la giornalista – A un certo punto uscirono pure delle</p>
    <p><hi rend="#b">intercettazioni assolutamente false</hi>divulgate da un giornale argentino (il</p>
    <p><hi rend="#i">Clarin</hi>, ndr) che non esistevano. Probabilmente</p>
    <p><hi rend="#b">la cabina di regia</hi>era qui in Italia”. La deputata di Forza Italia non vuole fare nomi anche se afferma di “sapere di persone che hanno amici,</p>
    <p><hi rend="#b">parenti o conoscenze in Argentina</hi>, ma poi nella vita ogni cosa va al suo posto, ci vuole magari un po’ di tempo”. Quello che la rasserena è che “c’è stato</p>
    <p><hi rend="#b">un tribunale che ha condannato</hi>, in quel caso la Guzzanti e quelle intercettazioni non sono mai esistite, mai, anche perché se fossero esistite sarebbero uscite in tre secondi e mezzo, no? Sarebbero andate dovunque”. “Però presumibilmente, c’era una cabina di regia di</p>
    <p><hi rend="#b">qualcuno che voleva danneggiarla</hi>personalmente”, insiste Fagnani. “Nessuno mi ha danneggiato, ma insomma… – risponde la madrina della legge contro lo stalking – All’epoca io avevo un compagno (</p>
    <p><hi rend="#b">Marco Mezzaroma</hi>, ndr) che giustamente mi chiese spiegazioni. Noi siamo persone normalissime”.</p>
    <p><hi rend="#i"> “Belve”</hi> (8 episodi da 30’) è scritto da </p>
    <p><hi rend="#b">Francesca Fagnani</hi>e prodotto da</p>
    <p>
      <ref target="https://www.tvloft.it/">per Discovery Italia ed è disponibile anche su</ref>
    </p>
    <hi rend="#b">Loft Produzioni</hi>
    <p><hi rend="#b">Dplay</hi>(sul sito www.it.dplay.com – o scarica l’app su App Store o Google Play).</p>
    <p><hi rend="#b">Nove</hi>è visibile al canale 9 del Digitale Terrestre, su Sky Canale 149 e Tivùsat Canale 9.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>