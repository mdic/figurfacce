<doc sitename="Il Fatto Quotidiano" title="Rai, Salvini: &quot;Meglio il figlio di Foa che lavora per me, che il figlio di un consigliere Pd lanciatore di uova&quot; - Il Fatto Quotidiano" author="F Q" date="2018-08-03" url="https://www.ilfattoquotidiano.it/2018/08/03/rai-salvini-meglio-il-figlio-di-foa-che-lavora-per-me-che-il-figlio-di-un-consigliere-pd-lanciatore-di-uova/4535310/" hostname="ilfattoquotidiano.it" description="Su Marcello Foa si tira dritto, sul figlio nel suo staff anche. Perché è “meglio avere il figlio di un giornalista obiettivo che lavora per me, che il figlio di un consigliere del Pd che lancia le uova alla gente a Torino”. Matteo Salvini intreccia la polemica per la scoperta de L’Espresso su Leonardo, figlio …" categories="Politica" tags="Marcello Foa;Matteo Salvini;PD;Rai;Silvio Berlusconi" fingerprint="ffcf366a506ecd23">
  <main><head rend="h1">Rai, Salvini: “Meglio il figlio di Foa che lavora per me, che il figlio di un consigliere Pd lanciatore di uova”</head><graphic src="https://st.ilfattoquotidiano.it/wp-content/uploads/2018/07/23/salvini-1300.jpg"/><p>Su <hi rend="#b">Marcello Foa</hi> si tira dritto, sul <hi rend="#b">figlio</hi> nel suo staff anche. Perché è “meglio avere il figlio di un giornalista obiettivo che lavora per me, che il figlio di un <hi rend="#b">consigliere del Pd</hi> che lancia le uova alla gente a Torino”. <hi rend="#b">Matteo Salvini</hi> intreccia la polemica per la scoperta de <hi rend="#i">L’Espresso</hi> su Leonardo, <ref target="https://www.ilfattoquotidiano.it/2018/08/02/marcello-foa-lespresso-rivela-il-figlio-leonardo-lavora-nello-staff-di-salvini/4534264/">figlio del candidato (bocciato) alla presidenza della Rai alle dipendenze del leader della Lega</ref>, con il caso dei tre ragazzi fermati per il lancio delle uova contro l’atleta </p><p><hi rend="#b">Daisy Osakue</hi>.</p><p>Così, <ref target="https://www.ilfattoquotidiano.it/2018/08/02/rai-salvini-il-figlio-di-foa-nel-mio-staff-nessun-imbarazzo-resta-il-nostro-nome-per-la-presidenza/4534701/">dopo aver detto giovedì sera che Leonardo Foa nel suo staff “non crea alcun imbarazzo”</ref>, linea condivisa anche dal sottosegretario M5s</p><p><hi rend="#b">Alessio Villarosa</hi>, venerdì mattina ha ribadito la linea, spiegando che è peggio la questione del ragazzo torinese figlio di un consigliere comunale dem, tra gli autori dell’aggressione a Osakue.</p><p><ref target="https://www.ilfattoquotidiano.it/2018/08/02/daisy-osakue-identificati-gli-aggressori-sono-3-ragazzi-italiani-atto-di-goliardia/4534457/">Una</ref>.</p><hi rend="#b">“goliardata”</hi>, l’hanno definita i ragazzi, dopo giorni in cui si è a lungo sospettato che dietro il gesto ci fosse una<hi rend="#b">matrice razzista</hi><p>“I tre quarti dei giornalisti italiani hanno occupato le pagine parlando di un’atleta vittima di un attacco razzista: <hi rend="#b">sciocchezze</hi>, erano tre figli di papà che si divertivano a lanciare uova. Aspetto le scuse alla <hi rend="#b">Lega</hi> e agli italiani”, ha attaccato Salvini ai microfoni di <hi rend="#i">SkyTg24</hi>. Nel corso dell’intervista, il <hi rend="#b">ministro dell’Interno</hi> è tornato anche a pungolare <hi rend="#b">Silvio Berlusconi</hi> per l’astensione dal voto assieme a <hi rend="#b">Pd</hi> e <hi rend="#b">Leu</hi> che ha bloccato l’elezione di Foa.</p><p>“È l’unico – ha detto – che deve spiegare qualcosa agli italiani. Mi chiedo come fa a dire no a Marcello Foa, un giornalista libero e liberale, allievo di Montanelli”. <ref target="https://www.ilfattoquotidiano.it/2018/08/01/rai-il-nome-di-foa-divide-il-centrodestra-berlusconi-chiude-non-lo-voteremo-lira-di-salvini-forza-italia-sta-con-il-pd/4532417/">E sul centrodestra in frantumi proprio a causa delle divergenze fattesi ancora più ampie dopo il non-voto in Vigilanza</ref>: “La Lega è e deve rimanere nel centrodestra – ha concluso – Vedo invece che </p><p><hi rend="#b">Forza Italia</hi>spesso preferisce allearsi con il Pd e votare con il Pd. Io sono sempre stato rispettoso, leale e coerente, se qualcuno preferisce</p><p><hi rend="#b">Renzi</hi>a Salvini lo spieghi agli italiani”.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>