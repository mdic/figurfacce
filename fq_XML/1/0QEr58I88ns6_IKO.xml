<doc sitename="Il Fatto Quotidiano" title="Elezioni, Salvini chiude ai fuoriusciti M5S: &quot;Potevano selezionare meglio i candidati&quot;. Poi chiede manifestazione unitaria centrodestra - Il Fatto Quotidiano" author="Alberto Sofia" date="2018-02-21" url="https://www.ilfattoquotidiano.it/2018/02/21/elezioni-salvini-serve-manifestazione-unitaria-centrodestra-il-1-marzo-a-roma-e-chiude-ai-fuoriusciti-m5s/4178311/" hostname="ilfattoquotidiano.it" description="Dopo l’appello di Giorgia Meloni e il silenzio di Silvio Berlusconi, ora anche Matteo Salvini rivendica la necessità di una manifestazione unitaria del centrodestra prima del voto: “Serve un momento di unità. La Lega ha prenotato il teatro Brancaccio per giovedì 1 marzo. Mi auguro che gli alleati partecipino”, ha rivendicato, nel corso di una conferenza stampa in Senato. In merito …" categories="Elezioni Politiche 2018" tags="Giorgia Meloni;Matteo Salvini;Movimento 5 Stelle;Silvio Berlusconi" fingerprint="a9cf5251f920e16c">
  <main>
    <p>Dopo l’appello di <hi rend="#b">Giorgia Meloni</hi> e il silenzio di <hi rend="#b">Silvio Berlusconi</hi>, ora anche <hi rend="#b">Matteo Salvini</hi> rivendica la necessità di una manifestazione unitaria del centrodestra prima del voto: “Serve un momento di unità. La<hi rend="#b"> Lega</hi> ha prenotato il teatro Brancaccio per giovedì 1 marzo. Mi auguro che gli alleati partecipino”, ha rivendicato, nel corso di una conferenza stampa in Senato.</p>
    <p>In merito alla mancata partecipazione della Lega alla alla manifestazione anti-inciucio di Fratelli d’Italia, Salvini si è invece difeso: “La Lega non ha mai sostenuto governi di larghe intese. Abbiamo tanti difetti ma non quello di tradire il mandato degli elettori. E poi ho tanti impegni in campagna elettorale non posso inseguire le manifestazioni degli altri”. Per poi attaccare: “Si possono fare manifestazioni e manifestazioncine…”.</p>
    <p><hi rend="#b">fuoriusciti pentastellati</hi>, Salvini ha invece chiuso a possibili accordi post-elettorali, nel caso servano altre forze per formare un governo: “I 5 stelle potevano selezionare meglio prima i loro candidati, è il primo caso della storia dove se ne vanno prima di essere eletti. Punto a vincere seguendo il programma del centrodestra, senza raccattare i transfughi e profughi politici dei Cinque Stelle”, ha concluso.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>