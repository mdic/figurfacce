<doc sitename="Il Fatto Quotidiano" title="Francesca Pascale coltiverà cannabis light: &quot;Farò lavorare le ex detenute&quot;" author="F Q" date="2021-05-09" url="https://www.ilfattoquotidiano.it/2021/05/09/francesca-pascale-coltivera-cannabis-light-un-altro-tema-che-mi-vede-lontana-da-una-certa-brutta-destra-faro-lavorare-le-ex-detenute/6192291/" hostname="ilfattoquotidiano.it" description="L'ex compagna di Berlusconi annuncia il suo progetto: &quot;La legalizzazione è un altro tema che mi vede lontana da una certa brutta destra&quot;" categories="Diritti" tags="Cannabis;Cannabis Light;Forza Italia;Francesca Pascale;Silvio Berlusconi" fingerprint="4dcddc30b928e335">
  <main>
    <head rend="h1">Francesca Pascale coltiverà cannabis light: “Un altro tema che mi vede lontana da una certa brutta destra. Farò lavorare le ex detenute”</head>
    <graphic src="https://st.ilfattoquotidiano.it/wp-content/uploads/2021/05/09/Francesca-Pascale-690x362.jpg"/>
    <p>Non solo il <hi rend="#b">ddl Zan</hi>, anche la <hi rend="#b">cannabis light</hi>. Dopo la presa di distanze sui <hi rend="#b">diritti civili</hi> durante la manifestazione organizzata da <hi rend="#i"> I Sentinelli</hi> a Milano,</p>
    <p><hi rend="#b">Francesca Pascale</hi>, ex fidanzata di</p>
    <p><hi rend="#b">Silvio Berlusconi</hi>, racconta a</p>
    <p><hi rend="#i">Il Mattino</hi>i suoi nuovi progetti e tratteggia un altro tema che la vede lontana dalle posizioni di</p>
    <p><hi rend="#b">Forza Italia</hi>: “Creerò un’azienda agricola che si occupi della</p>
    <p><hi rend="#b">coltivazione</hi>e lavorazione della cannabis light, facendo lavorare tutte quelle</p>
    <p><hi rend="#b">donne</hi>che, una volta uscite dal</p>
    <p><hi rend="#b">carcere</hi>, hanno bisogno di qualcuno che dia loro una</p>
    <p><hi rend="#b">seconda possibilità”</hi>.</p>
    <p>Si tratta di un “progetto sociale, ambizioso, fatto in sinergia con le associazioni”, ha sottolineato spiegando che proprio la <hi rend="#b">legalizzazione</hi> della cannabis è “un altro tema che mi vede<hi rend="#b"> molto lontana</hi> da una <hi rend="#b">certa brutta destra”</hi>. Un’altra frecciata alle posizioni della <hi rend="#b">Lega</hi> di <hi rend="#b">Matteo Salvini</hi>, diventate attrattive per pezzi di Forza Italia. Pascale ha anche raccontato quella che oggi è la sua quotidianità definendola “più autentica”: “La vita a 36 anni cambia, così come i sogni e le priorità”.</p>
    <p>Sabato, partecipando alla manifestazione all’Arco della Pace a Milano, <ref target="https://www.ilfattoquotidiano.it/2021/05/08/ddl-zan-in-8mila-alla-manifestazione-di-milano-la-gente-vuole-questa-legge-che-non-e-per-le-minoranze-ma-contro-lodio-in-piazza-anche-vito-forza-italia-e-pascale/6191688/">l’ex compagna di Silvio Berlusconi si era schierata a favore della legge contro l’ omotransfobia</ref> approvata alla </p>
    <p><hi rend="#b">Camera</hi>e ora rallentata al</p>
    <p><hi rend="#b">Senato</hi>dal centrodestra e aveva attaccato la Lega: “È giusto, è doveroso nei confronti di queste e delle</p>
    <p><hi rend="#b">prossime generazioni</hi>approvare il disegno di legge – ha spiegato – Non essere qui in piazza oggi non è prendere una posizione politica ma essere a favore delle</p>
    <p><hi rend="#b">discriminazioni</hi>e dell’odio”.</p>
    <p>Ai cronisti che le hanno chiesto se è delusa da Forza Italia la Pascale ha risposto di esserlo “da alcuni esponenti di Forza Italia che tendono ad abbracciare un’<hi rend="#b">area sovranista</hi> più che essere fermi nell’area liberale in cui il partito è nato. Non posso più votare per Forza Italia – ha aggiunto – finché continua a strizzare l’occhio a Salvini piuttosto che guardare al faro della libertà. Non mi sento più di appartenere a un partito che è più sovranista che liberale”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>