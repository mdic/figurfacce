<doc sitename="Il Fatto Quotidiano" title="Elezioni europee, da Tajani a Mussolini, fino a Lara Comi e Irene Pivetti: ecco le liste depositate da Forza Italia - Il Fatto Quotidiano" author="F Q" date="2019-04-17" url="https://www.ilfattoquotidiano.it/2019/04/17/elezioni-europee-da-tajani-a-mussolini-fino-a-lara-comi-e-irene-pivetti-ecco-le-liste-di-forza-italia/5118088/" hostname="ilfattoquotidiano.it" description="Antonio Tajani e Alessandra Mussolini al Centro, Lara Comi e Giusy Versace nel Nord Ovest, Gianfranco Micciché e Saverio Romano nelle Isole, Barbara Matera e Lorenzo Cesa al Sud, Sandra Savino e Irene Pivetti nel Nord Est. Con un unico comune denominatore: Silvio Berlusconi capolista ovunque, tranne nella circoscrizione Centro. Sono state depositate le liste …" categories="Elezioni Europee 2019" tags="Alessandra Mussolini;Antonio Tajani;Mara Carfagna;Silvio Berlusconi" fingerprint="7be7525d19aec72c">
  <main>
    <head rend="h1">Elezioni europee, da Tajani a Mussolini, fino a Lara Comi e Irene Pivetti: ecco le liste depositate da Forza Italia</head>
    <graphic src="https://st.ilfattoquotidiano.it/wp-content/uploads/2018/01/29/Berlusconi-Juncker-Tajani-675.jpg"/>
    <p><hi rend="#b">Antonio Tajani</hi> e Alessandra Mussolini al Centro, <hi rend="#b">Lara Comi</hi> e Giusy Versace nel Nord Ovest, <hi rend="#b">Gianfranco Micciché</hi> e Saverio Romano nelle Isole, <hi rend="#b">Barbara Matera</hi> e Lorenzo Cesa al Sud, Sandra Savino e <hi rend="#b">Irene Pivetti</hi> nel Nord Est. Con un unico comune denominatore: <hi rend="#b">Silvio Berlusconi</hi> capolista ovunque, tranne nella circoscrizione Centro. Sono state depositate le liste di<hi rend="#b"> Forza Italia</hi> in vista delle elezioni europee del prossimo 26 maggio. Tra conferme e novità, a far notizia è un’assenza: quella di <hi rend="#b">Mara</hi><hi rend="#b">Carfagna</hi>. <ref target="https://www.ilfattoquotidiano.it/2019/04/17/elezioni-europee-forza-italia-ha-presentato-le-liste-il-nome-di-mara-carfagna-nella-circoscrizione-sud-non-ce/5117837/">L’ex ministro e attuale vicepresidente di Montecitorio aveva dato la sua disponibilità, ma dopo le polemiche delle ultime ore il suo nome non compare tra i candidati nella circoscrizione Sud.</ref></p>
    <p><hi rend="#b">CIRCOSCRIZIONE CENTRO</hi><lb/> Si tratta dell’unica lista non guidata da Silvio Berlusconi. Il primo nome dell’<hi rend="#b">elenco forzista</hi> è infatti quello del presidente del <hi rend="#b">Parlamento</hi><hi rend="#b">europeo</hi> (nonché vicepresidente di <hi rend="#b">Forza</hi><hi rend="#b">Italia</hi>) Antonio Tajani. Dietro di lui c’è <hi rend="#b">Alessandra Mussolini</hi>. La nipote del Duce è stata inserita secondo posto, in accoppiata con l’attuale presidente del <hi rend="#b">Parlamento</hi><hi rend="#b">Ue</hi> per la parità di genere, e correrà pure al Sud. A seguire ci sono <hi rend="#b">Raffaella</hi><hi rend="#b">Bonsangue</hi>, Giovanni Paolo Bernini, <hi rend="#b">Salvatore De Meo</hi>, Maria Dimasi e <hi rend="#b">Alessandra</hi><hi rend="#b">Feduzi</hi>, del movimento giovanile azzurro. Al settimo posto c’è <hi rend="#b">Jacopo Maria Ferri</hi>, poi Salvatore Ladaga, Rita Pieri, Mario Razzanelli e Simone Rebichini, social manager vicino a Tajani. E ancora: <hi rend="#b">Anna Naria Costanza Rozzi</hi>, Olimpia Tarzia del Movimento per la Vita e <hi rend="#b">Arianna Verucci</hi>. In totale i candidati azzurri sono 15.</p>
    <p><hi rend="#b">CIRCOSCRIZIONE NORD OVEST</hi><lb/> All’ufficio della circoscrizione Italia nord ovest, che ha sede alla<hi rend="#b"> Corte d’Appello</hi> del tribunale di Milano, la lista depositata da Forza Italia vede l’ex premier Silvio Berlusconi capolista. Al secondo posto c’è <hi rend="#b">Lara</hi><hi rend="#b">Comi</hi>, eurodeputata uscente, mentre al terzo posto c’è un altro deputato europeo uscente, Massimiliano Salini. Tra le donne candidate ci sono <hi rend="#b">Giusy</hi><hi rend="#b">Versace</hi>, l’atleta paralimpica che siede in parlamento come deputata di Forza Italia, ed <hi rend="#b">Elisabetta</hi><hi rend="#b">Fatuzzo</hi>, ex consigliera regionale lombarda del Partito dei Pensionati. Sono candidati anche l’ex assessore regionale lombardo, <hi rend="#b">Mauro</hi><hi rend="#b">Parolini</hi>, il consigliere comunale e vice coordinatore della Lombardia, Pietro Tatarella e <hi rend="#b">Amir</hi><hi rend="#b">Atrous</hi>, giovane di origine tunisina.</p>
    <p><hi rend="#b">CIRCOSCRIZIONE ISOLE</hi><lb/> “Dopo aver parlato con Berlusconi, posso confermare che la lista per le <hi rend="#b">Europee</hi> è quella uscita ieri”. Parola del commissario di Forza Italia in Sicilia, <hi rend="#b">Gianfranco</hi><hi rend="#b">Micciché</hi>, che ha presentato i nomi della ‘sua’ lista: aperta da Silvio Berlusconi, è formata tra gli altri da Salvatore Cicu, <hi rend="#b">Gabriella</hi><hi rend="#b">Greco</hi>, Giuseppe Milazzo, Giorgia Iacolino, Saverio Romano e <hi rend="#b">Dafne</hi><hi rend="#b">Musolino</hi>. Con un colpo di scena: al secondo posto dietro l’ex premier non c’è più <hi rend="#b">Urania</hi><hi rend="#b">Papatheu</hi>, bensì <hi rend="#b">Gabriella</hi><hi rend="#b">Giammanco</hi>. Il cambio in corso è stato reso noto dalle agenzie, ma non è ancora arrivata alcuna <hi rend="#b">conferma</hi><hi rend="#b">ufficiale</hi>.</p>
    <p><hi rend="#b">CIRCOSCRIZIONE SUD</hi><lb/> Come detto, nella <hi rend="#b">circoscrizione meridionale</hi> fa più notizia un’assenza che non le presenze. Nella lista depositata dal coordinatore regionale di Forza Italia <hi rend="#b">Domenico De Siano</hi> non compare il nome di <hi rend="#b">Mara</hi><hi rend="#b">Carfagna</hi>, vicepresidente della <hi rend="#b">Camera</hi><hi rend="#b">dei</hi><hi rend="#b">Deputati</hi>, per la quale ieri era stata ipotizzata una candidatura. Capolista è Silvio Berlusconi, seguito dall’europarlamentare uscente <hi rend="#b">Barbara Matera</hi> e da <hi rend="#b">Lorenzo Cesa</hi>. A seguire un’altra ricandidatura, quella di <hi rend="#b">Fulvio</hi><hi rend="#b">Martusciello</hi>, poi Alessandra Mussolini e <hi rend="#b">Aldo</hi><hi rend="#b">Patriciello</hi>. In lista anche Giorgio Magliocca, presidente della Provincia di Caserta, e <hi rend="#b">Molly</hi><hi rend="#b">Cusolo</hi>, consigliere comunale di Benevento.</p>
    <p><hi rend="#b">CIRCOSCRIZIONE NORD EST</hi><lb/> Nella lista presentata alla Corte d’Appello di Venezia il capolista è <hi rend="#b">Silvio</hi><hi rend="#b">Berlusconi</hi>, seguito da Sandra Savino e da Irene Maria Pivetti. Dopo di loro il <hi rend="#b">partito</hi> ha scelto di portare <hi rend="#b">Roberta</hi><hi rend="#b">Toffanin</hi>, Valentina Castaldini, Emanuele Crosato, Cristina Folchini, <hi rend="#b">Ilaria Giorgetti</hi>, Paola Girolami, Anna Leso, Mario Malossini, Giuseppe Papa, Alfredo Posteraro, <hi rend="#b">Matteo Tosetto</hi>, Valerio Zoggia.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>