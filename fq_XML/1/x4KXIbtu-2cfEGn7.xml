<doc sitename="Il Fatto Quotidiano" title="Legge elettorale, Travaglio: &quot;Tra Renzi e Berlusconi è il leader Pd che rischia di più. Ecco perché&quot; - Il Fatto Quotidiano" author="Alberto Sofia" date="2017-06-01" url="http://www.ilfattoquotidiano.it/2017/06/01/legge-elettorale-travaglio-tra-renzi-e-berlusconi-e-il-leader-pd-che-rischia-di-piu-ecco-perche/3627868/" hostname="ilfattoquotidiano.it" description="“Non mi scandalizza che Renzi e Berlusconi trovino un accordo sulla legge elettorale. Sarebbe invece indecente se il Pd scegliesse, a prescindere, un pregiudicato come unico alleato possibile”. Così, a margine di un convegno sulla giustizia organizzato dal Movimento 5 Stelle alla Camera, il direttore de Il Fatto Quotidiano, Marco Travaglio, ha commentato il rischio di un nuovo governissimo tra il …" categories="Politica" tags="Legge Elettorale;Matteo Renzi;Silvio Berlusconi" fingerprint="b99e176ce253015d">
  <main>
    <p>“Non mi scandalizza che <hi rend="#b">Renzi </hi>e <hi rend="#b">Berlusconi</hi> trovino un accordo sulla <hi rend="#b">legge elettorale</hi>. Sarebbe invece <hi rend="#b">indecente</hi> se il Pd scegliesse, a prescindere, un pregiudicato come <hi rend="#b">unico alleato</hi> possibile”. Così, a margine di un convegno sulla <hi rend="#b">giustizia</hi> organizzato dal Movimento 5 Stelle alla Camera, il direttore de Il Fatto Quotidiano, <hi rend="#b">Marco Travaglio</hi>,<hi rend="#b"/>ha commentato il rischio di un nuovo governissimo tra il Pd renziano e Forza Italia dopo le urne, sempre più probabile con il voto anticipato. “Chi rischia di più tra Renzi e B, chi gioca il ruolo della volpe? Di certo rischia di più Renzi. Berlusconi è ormai lì da 25 anni, ha una sua rendita di posizione. Cercherà di far valere con il proporzionale il suo peso. Non è più primo attore, ma <hi rend="#b">partner indispensabile</hi>“. Per poi aggiungere: “Berlusconi ha il cofondatore del suo partito in galera per<hi rend="#b"> mafia</hi>, è stato appena prescritto per aver comprato dei parlamentari per aver fatto cadere un governo di centrosinistra. Se il Pd ha deciso che il suo interlocutore privilegiato è questo soggetto, spetterà a tutti gli altri fare in modo che questo non accada”, ha concluso <hi rend="#b">Travaglio</hi>.</p>
    <p>Gentile lettore, la pubblicazione dei commenti è sospesa dalle 20 alle 9, i commenti per ogni articolo saranno chiusi dopo 72 ore, il massimo di caratteri consentito per ogni messaggio è di 1.500 e ogni utente può postare al massimo <hi rend="#b">150 commenti alla settimana</hi>. Abbiamo deciso di impostare questi limiti per migliorare la qualità del dibattito. È necessario attenersi <ref target="http://www.ilfattoquotidiano.it/termini-e-condizioni-dutilizzo/"> Termini e Condizioni di utilizzo del sito (in particolare punti 3 e 5)</ref>: evitare gli insulti, le accuse senza fondamento e mantenersi in tema con la discussione. I commenti saranno pubblicati dopo essere stati letti e approvati, ad eccezione di quelli pubblicati dagli utenti in white list (vedere il punto 3 della nostra policy). Infine non è consentito accedere al servizio tramite account multipli. Vi preghiamo di segnalare eventuali problemi tecnici al nostro </p>
    <p><ref target="mailto:tech+comments@ilfattoquotidiano.it">supporto tecnico</ref>La Redazione</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>