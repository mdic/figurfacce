<doc sitename="Il Fatto Quotidiano" title="Fisco, Salvini: &quot;Fosse per me nessun limite a spesa in contanti&quot;. Il Pd: &quot;Così si favoriscono le mafie. Il M5s cosa dice?&quot; - Il Fatto Quotidiano" author="F Q" date="2018-06-13" url="https://www.ilfattoquotidiano.it/2018/06/13/fisco-salvini-fosse-per-nessun-limite-spesa-contanti-il-pd-cosi-si-favoriscono-le-mafie-il-m5s-cosa-dice/4424500/" hostname="ilfattoquotidiano.it" description="Cambiano i governi, ma quella frase torna sempre. Un tempo era il ritornello di Silvio Berlusconi, poi è entrato nell’azione di governo di Matteo Renzi per accontentare l’alleato Angelino Alfano e ora diventa materiale (forse di propaganda) di Matteo Salvini, il più attivo dei contraenti del governo M5s-Lega: “Io sono contro ogni tipo di coercizione, fosse per …" categories="Politica" tags="Fisco;Flat Tax;Mario Monti;Matteo Salvini;PD;Silvio Berlusconi" fingerprint="ed653656ea79d1b1">
  <main><head rend="h1">Fisco, Salvini: “Fosse per me nessun limite a spesa in contanti”. Il Pd: “Così si favoriscono le mafie. Il M5s cosa dice?”</head><graphic src="https://st.ilfattoquotidiano.it/wp-content/uploads/2018/06/13/salvini_conf_675.jpg"/><p><hi rend="#b">Cambiano i governi</hi>, ma quella frase torna sempre. Un tempo era il ritornello di <hi rend="#b">Silvio</hi><hi rend="#b">Berlusconi</hi>, poi è entrato nell’azione di governo di <hi rend="#b">Matteo Renzi</hi> per accontentare l’alleato <hi rend="#b">Angelino Alfano</hi> e ora diventa materiale (forse di propaganda) di <hi rend="#b">Matteo Salvini</hi>, il più attivo dei contraenti del <hi rend="#b">governo M5s-Lega</hi>: “Io sono contro ogni tipo di <hi rend="#b">coercizione</hi>, fosse per me non ci sarebbe alcun limite alla spesa di <hi rend="#b">denaro contante</hi>, perché ognuno è libero di usare i soldi del suo conto corrente come vuole, dove vuole e pagando quello che vuole”. Salvini lo dice dove sa che prenderà l’applauso, il palco dell’assemblea annuale di <hi rend="#b">Confesercenti</hi> a Roma. Ma da una parte la proposta non è contenuta nel <hi rend="#b">Contratto</hi> di governo stipulato con i Cinquestelle. Dall’altra l’abbassamento del tetto di spesa in contanti contrasta con la lotta a <hi rend="#b">riciclaggio di denaro</hi>, <hi rend="#b">evasione fiscale</hi> e <hi rend="#b">corruzione</hi> (citata nel contratto di governo) e per riflesso anche alla<hi rend="#b"> criminalità organizzata</hi>. Proprio ieri il capo del Viminale, in un’intervista a Otto e mezzo, su La7, aveva detto che un dossier che gli sta particolarmente a cuore è la restituzione dei beni confiscati alla mafia perché “voglio che gli italiani capiscano che lo Stato è meglio della mafia, della camorra e della ‘ndrangheta”. Peraltro uno dei passaggi del discorso di insediamento del presidente del Consiglio<hi rend="#b"> Giuseppe Conte</hi> più applauditi dalla maggioranza era stato proprio quello per <hi rend="#b">l’aggressione ai beni patrimoniali</hi> della<hi rend="#b"> criminalità organizzata</hi>.</p><p><hi rend="#b">Video di Alberto Sofia</hi></p><p>Così dopo le paroledi Salvini si solleva la protesta delle opposizioni di sinistra: “È impressionante che sia proprio il ministro dell’Interno del nostro Paese a sperare che non ci sia un tetto al limite nell’uso del contante – afferma <hi rend="#b">Nicola Fratoianni</hi> di<hi rend="#b"> Liberi e Uguali</hi> – Un messaggio devastante per gli onesti e una manna all’Italia dei troppi evasori fiscali e delle <hi rend="#b">cosche</hi> che <hi rend="#b">riciclano</hi> i <hi rend="#b">soldi</hi><hi rend="#b">sporchi</hi>“. “Ora che Salvini vuole eliminare qualsiasi tetto ai contanti, mentre mafia e camorra festeggiano sul serio, cosa dicono tutti quelli che tre anni fa accusavano Renzi per un semplice aumento di soli 2mila euro?” scrive su facebook il deputato del Partito democratico <hi rend="#b">Michele Anzaldi</hi>. Il collega <hi rend="#b">Enrico Borghi</hi> aggiunge: “Per il M5s della<hi rend="#b"> commissione Antimafia</hi> della scorsa legislatura alzare il limite dell’uso del contante era un regalo alle cosche. Oggi che Salvini propone di abbattere ogni limite che dicono?”. Il reggente <hi rend="#b">Maurizio Martina</hi> sottolinea che “c’è sempre stata una ragione quando si è discusso di porre dei tetti all’uso del contante, soprattutto per combattere un pezzo importante dell’<hi rend="#b">evasione</hi>. Credo che l’Italia farebbe un errore clamoroso a fare dei passi indietro su questi fronti”.</p><p>Il primo ad abbassare il tetto dell’uso dei contanti fu <ref target="https://www.ilfattoquotidiano.it/2011/12/04/monti-decreto-salva-italia-colpite-pensioni-patrimoni-torna-lici-sale-liva/175246/175246/">il governo Monti che nel 2011 fissò la soglia a mille euro</ref>, abbassandola drasticamente rispetto alle scelte dei vari </p><p><hi rend="#b">governi Berlusconi</hi>(dai 12.500 dei primi anni 2000 ai 5mila del 2010).</p><p><ref target="https://www.ilfattoquotidiano.it/2015/10/13/legge-di-stabilita-renzi-alziamo-tetto-a-pagamenti-in-contante-da-mille-a-3mila-euro/2121731/">Il tetto fu poi rialzato a</ref>. “È un modo per aiutare i</p><hi rend="#b">3mila euro</hi>dal governo di<hi rend="#b">Matteo Renzi</hi><p><hi rend="#b">consumi</hi>” perché quei soldi “sono comunque tracciati” dichiarò l’allora leader del</p><p><hi rend="#b">Partito democratico</hi>: la</p><p><hi rend="#b">tracciabilità dei contanti</hi>tuttavia ad oggi avviene solo con la</p><p><hi rend="#b">fatturazione elettronica</hi>per la Pubblica amministrazione. Una mossa voluta fortemente dall’alleato di Renzi,</p><p><hi rend="#b">Angelino Alfano</hi>. D’altra parte l’uscita di Salvini “tradisce” la provenienza dal centrodestra che ha sempre sostenuto questa misura. Tra coloro che contrastarono il provvedimento del governo Renzi, infatti, oltre al M5s, ci fu l’allora minoranza del Pd guidata da</p><p><hi rend="#b">Pierluigi Bersani</hi>.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>