<doc sitename="Il Fatto Quotidiano" title="Pd, tra i militanti dem in piazza per Mattarella: &quot;Allearsi con Berlusconi? E' il più governativo&quot;. &quot;Rischio fascismo&quot; - Il Fatto Quotidiano" author="Silvia De Santis" date="2018-05-29" url="https://www.ilfattoquotidiano.it/2018/05/29/pd-i-militanti-bolognesi-in-piazza-per-mattarella-allearsi-con-berlusconi-e-il-piu-governativo-rischio-fascismo/4391072/" hostname="ilfattoquotidiano.it" description="“Il Pd con il centrodestra alle future elezioni? Anche Ottaviano e Cesare si sono alleati per vincersi l’un altro. Quando si è fatta la Costituzione, Partito comunista, socialisti, democrazia cristiana si unirono per dare al Paese una struttura condivisa”. “Berlusconi? Non è il nostro alleato naturale ma si è rivelato governativo”. Sulla porta d’ingresso del …" categories="Politica" tags="Matteo Salvini;PD;Sergio Mattarella;Silvio Berlusconi" fingerprint="efa781b6ba07058e">
  <main>
    <p>“Il <hi rend="#b">Pd</hi> con il centrodestra alle future elezioni? Anche <hi rend="#b">Ottaviano</hi> e <hi rend="#b">Cesare</hi> si sono alleati per vincersi l’un altro. Quando si è fatta la Costituzione, Partito comunista, socialisti, democrazia cristiana si unirono per dare al Paese una struttura condivisa”. “Berlusconi? Non è il nostro alleato naturale ma si è rivelato governativo”.</p>
    <p>Sulla porta d’ingresso del “Passe-partout” di <hi rend="#b">Bologna</hi>, come in altri circoli di tutta Italia, il Pd ha esposto la fotografia di <hi rend="#b">Mattarella</hi> invitando al rispetto delle istituzioni, dopo la richiesta di impeachment richiesta dal <hi rend="#b">Movimento Cinque Stelle</hi>. I militanti sono andati in Piazza a volantinare perché “non era mai successo in 70 anni che il presidente della Repubblica fosse minacciato per costringerlo a violare il patto istituzionale”, scrivono. E ipotizzano una strada per il Pd in vista delle future elezioni, non escludendo un’alleanza con il centrodestra immaginando “un fronte alla Macron, un discrimine che veda le forze della responsabilità costituzionale rispetto a chi ha intendimenti eversivi”. “In fondo il Nazareno c’è già stato quattro anni fa. Meglio fare tutto il possibile purché io che sono nato sotto il fascismo, non debba morire col fascismo”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>