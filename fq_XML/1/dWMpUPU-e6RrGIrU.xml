<doc sitename="Il Fatto Quotidiano" title="Reclutamento della prostituzione, definitiva la condanna a Gianpaolo Tarantini: due anni e dieci mesi per le escort a casa Berlusconi - Il Fatto Quotidiano" author="F Q" date="2021-10-18" url="https://www.ilfattoquotidiano.it/2021/10/18/reclutamento-della-prostituzione-definitiva-la-condanna-a-gianpaolo-tarantini-due-anni-e-dieci-mesi-per-le-escort-a-casa-berlusconi/6358932/" hostname="ilfattoquotidiano.it" description="È definitiva la condanna a due anni e dieci mesi di carcere a Gianpaolo Tarantini per reclutamento e favoreggiamento della prostituzione. La Cassazione ha rigettato i ricorsi – presentati sia dalla Procura generale di Bari, sia dalla difesa dell’imputato – contro la sentenza con cui il 26 settembre 2020 la Corte d’Appello di Bari aveva …" categories="Giustizia" tags="Caso Escort Bari;Escort;Gianpaolo Tarantini;Silvio Berlusconi" fingerprint="e8fc15386b6a6838">
  <main>
    <head rend="h1">Reclutamento della prostituzione, definitiva la condanna a Gianpaolo Tarantini: due anni e dieci mesi per le escort a casa Berlusconi</head>
    <graphic src="https://st.ilfattoquotidiano.it/wp-content/uploads/2021/10/18/tarantini-daddario-690x362.jpg"/>
    <p>È definitiva la condanna a <hi rend="#b">due anni e dieci mesi</hi> di carcere a <hi rend="#b">Gianpaolo Tarantini</hi> per reclutamento e favoreggiamento della <hi rend="#b">prostituzione</hi>. La Cassazione ha rigettato i ricorsi – presentati sia dalla Procura generale di Bari, sia dalla difesa dell’imputato – <ref target="https://www.ilfattoquotidiano.it/2020/09/16/ridotta-in-appello-la-condanna-per-tarantini-a-due-anni-e-10-mesi-limprenditore-reclutava-le-escort-per-le-cene-a-casa-di-silvio-berlusconi/5934101/">contro la sentenza con cui il 26 settembre 2020 la Corte d’Appello di Bari aveva condannato l’ imprenditore pugliese</ref> per aver portato, tra il 2008 e il 2009, alcune </p>
    <p><hi rend="#b">escort</hi>nelle residenze di</p>
    <p><hi rend="#b">Silvio Berlusconi</hi>, allora presidente del Consiglio, allo scopo di entrare nel suo “cerchio magico” e ottenerne in cambio dei vantaggi.</p>
    <p>Difeso dagli avvocati Nicola Quaranta e Vittorio Manes, in Appello Tarantini aveva visto l’entità della condanna ridursi <ref target="https://www.ilfattoquotidiano.it/2015/11/13/processo-escort-giampaolo-tarantini-condannato-a-7-anni-e-10-mesi/2216488/">dai sette anni e dieci mesi del primo grado</ref> a due anni e dieci mesi, grazie alla </p>
    <p><hi rend="#b">prescrizione</hi>di 14 dei 24 episodi contestati e al riconoscimento delle</p>
    <p><hi rend="#b">attenuanti generiche</hi>. Nella requisitoria di fronte alla Cassazione, il sostituto procuratore generale</p>
    <p><hi rend="#b">Luigi Giordano</hi>aveva chiesto l’annullamento della sentenza e la celebrazione di un nuovo processo d’Appello.</p>
    <p>I giudici della terza sezione penale hanno invece dichiarato <hi rend="#b">inammissibile</hi> il ricorso della parte civile <hi rend="#b">Patrizia D’Addario</hi>, una delle ragazze “procacciate” da Tarantini, che fin dal primo grado aveva chiesto il risarcimento del danno. La domanda però è stata costantemente respinta, perché è stato ritenuto che la D’Addario – così come le altre ragazze entarte nel “giro” di Tarantini – non avesse sofferto <hi rend="#b">alcun danno morale</hi>, scegliendo autonomamente di prostituirsi.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>