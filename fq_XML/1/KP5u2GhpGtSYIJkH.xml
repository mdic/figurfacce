<doc sitename="Il Fatto Quotidiano" title="Elezioni, Briatore: &quot;Berlusconi ha fatto il bene del Paese. Flat tax? Ingiusta. Reddito cittadinanza? Assistenza al Sud&quot; - Il Fatto Quotidiano" author="Gisella Ruccia" date="2018-03-26" url="https://www.ilfattoquotidiano.it/2018/03/26/elezioni-briatore-berlusconi-ha-fatto-il-bene-del-paese-flat-tax-ingiusta-reddito-cittadinanza-assistenza-al-sud/4253191/" hostname="ilfattoquotidiano.it" description="“Gli italiani hanno deciso di voltare pagina e di dire addio alla vecchia politica, premiando i due partiti che forse sono più vicini alla gente”. Sono le parole di Flavio Briatore, intervistato da Massimo Giletti a Non è L’arena (La7). E aggiunge: “La piattaforma dei 5 Stelle era molto efficace e Salvini ha fatto un …" categories="Elezioni Politiche 2018" tags="Flat Tax;Flavio Briatore;La7;Lega;Matteo Salvini;Movimento 5 Stelle;Reddito Cittadinanza;Referendum Costituzionale 2016;Silvio Berlusconi" fingerprint="e39f8c2d9ecf256f">
  <main>
    <p>“Gli italiani hanno deciso di voltare pagina e di dire addio alla vecchia politica, premiando i due partiti che forse sono più vicini alla gente”. Sono le parole di <hi rend="#b">Flavio Briatore</hi>, intervistato da<hi rend="#b"> Massimo Giletti</hi> a <ref target="http://www.la7.it/nonelarena"> Non è L’arena</ref> (La7). E aggiunge: “La piattaforma dei </p>
    <p><hi rend="#b">5 Stelle</hi>era molto efficace e</p>
    <p><hi rend="#b">Salvini</hi>ha fatto un superlavoro, quindi credo che debbano comandare.</p>
    <p><hi rend="#b">Berlusconi</hi>? Ha fatto il bene del Paese. Il problema è che, dopo la bocciatura del</p>
    <p><hi rend="#b">referendum costituzionale</hi>, nessuno comanda. In questo Paese cambi una roba e non riesci mai a cambiare un’altra. Non riusciamo mai a trasformare i propositi in realtà, diciamo sempre tante chiacchiere. Siamo campioni del mondo nelle chiacchiere” – continua – “Vedi il</p>
    <p><hi rend="#b">M5s</hi>che in campagna elettorale ha parlato di</p>
    <p><hi rend="#b">reddito di cittadinanza</hi>, gli altri invece di flat tax</p>
    <p><hi rend="#b">.</hi>Nessuno dei due provvedimenti ha nessun senso. La flat tax è ingiusta, perché chi ha più soldi deve pagare di più. Non è giusto nemmeno il reddito di cittadinanza, cioè</p>
    <p><hi rend="#b">assistenzialismo al Sud</hi>. E intanto nessuno di questi partiti ha mai parlato di turismo”. L’imprenditore torna poi su Berlusconi: “Cosa lo spinge a essere ancora in campo? La passione e l’abitudine, lui ha la politica nel sangue. Spera ancora che questo Paese torni a essere governabile. E’ un uomo realista”. E attacca i 5 Stelle: “Anche loro si sono inquinati con la politica, però non si capisce perché non vogliano parlare con</p>
    <p><hi rend="#b">Berlusconi</hi>. Queste cose non fanno bene. Loro sono stati eletti e devono parlare con tutti”</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>