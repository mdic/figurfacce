<doc sitename="Il Fatto Quotidiano" title="‘Sekret Speciale Trattativa’ esclusivo su TvLoft: la latitanza dei boss Graviano in Sardegna, a poca distanza dalla villa di Berlusconi - Il Fatto Quotidiano" author="F Q" date="2018-11-22" url="https://www.ilfattoquotidiano.it/2018/11/22/sekret-speciale-trattativa-esclusivo-su-tvloft-la-latitanza-dei-boss-graviano-in-sardegna-a-poca-distanza-dalla-villa-di-berlusconi/4782435/" hostname="ilfattoquotidiano.it" description="“I fratelli Graviano alloggiavano a poca distanza dalla villa di Berlusconi in Sardegna” (a poco più di un chilometro in linea d’aria ndr). Parola di Salvatore Baiardo, condannato per favoreggiamento ai boss di Branciaccio. ‘Sekret – speciale Trattativa Stato-mafia’, la serie esclusiva ideata e condotta da Marco Lillo sulle stragi del ’92 e del ’93 …" categories="TVLoft" tags="Giuseppe Graviano;Graviano;Marco Lillo;Sekret;Silvio Berlusconi;Trattativa Stato-Mafia;TvLoft" fingerprint="6ff22c6c23aafe39">
  <main>
    <p>“I <hi rend="#b">fratelli Graviano</hi> alloggiavano a poca distanza dalla villa di Berlusconi in Sardegna” (a poco più di un chilometro in linea d’aria <hi rend="#i">ndr</hi>). Parola di <hi rend="#b">Salvatore Baiardo</hi>, condannato per favoreggiamento ai boss di Branciaccio. <ref target="https://www.tvloft.it/series/sekret"> ‘Sekret – speciale Trattativa Stato-mafia’</ref>, la serie esclusiva ideata e condotta da </p>
    <p><hi rend="#b">Marco Lillo</hi>sulle</p>
    <p><hi rend="#b">stragi del ’92 e del ’93</hi>e sull’accordo tra Cosa nostra e pezzi delle istituzioni, torna con la</p>
    <p><hi rend="#b">sesta puntata</hi>inedita sulla piattaforma</p>
    <p>
      <hi rend="#b">. E’ il 27 gennaio 1994: fratelli Graviano vengono arrestati in un ristorante di Milano mentre stanno cenando. Da quel momento, i Carabinieri apprendono l’esistenza di un personaggio chiave della latitanza dei due mafiosi siciliani. E’ un certo Salvatore Baiardo, gelataio, figlio dell’ex assessore socialdemocratico di Omegna, un paese sul lago d’Orta in Piemonte.</hi>
    </p>
    <ref target="https://www.tvloft.it">TvLoft</ref>
    <p>Marco Lillo racconta il legame dei fratelli Graviano, rinchiusi al</p>
    <p><hi rend="#b">41 bis</hi>per le</p>
    <p><hi rend="#b">stragi</hi>del 1992 e del 1993, con colui che fino al loro arresto era un insospettabile gelataio.</p>
    <p>Baiardo è l’uomo che li ha ospitati, portati in giro e nascosti per anni. Originario di</p>
    <p><hi rend="#b">Bagheria</hi>, si scoprirà essere il cugino della moglie di Cesare Lupo, braccio destro dei boss di</p>
    <p><hi rend="#b">Brancaccio</hi>.</p>
    <p>Baiardo, che verrà poi condannato per</p>
    <p><hi rend="#b">favoreggiamento</hi>ai Graviano, racconterà molte cose alla Dia di Firenze che sta indagando sulla</p>
    <p><hi rend="#b">strage di Via dei Georgofili</hi>. Soprattutto, fornirà dettagli interessanti sui luoghi della loro</p>
    <p><hi rend="#b">latitanza</hi>. I due fratelli, nell’estate del 1993, hanno villeggiato a Forte dei Marmi e nell’agosto dello stesso anno sono stati anche in</p>
    <p><hi rend="#b">Sardegna</hi>, in Costa Smeralda. Baiardo racconta che aveva preso in affitto per i Graviano una villa situata a</p>
    <p><hi rend="#b">Punta Volpe</hi>, non molto distante da quella dell’ex premier</p>
    <p><hi rend="#b">Silvio Berlusconi</hi>. Queste dichiarazioni non sono mai state riscontrate: Baiardo, per i magistrati, è risultato non attendibile. Di sicuro, quell’estate i Graviano erano erano molto vicini a Berlusconi, secondo</p>
    <p><hi rend="#b">il pm Giuseppe Nicolosi</hi>; ma non soggiornavano nella villa lussuosa descritta da Baiardo, bensì nel residence “I Tramonti”, sempre a Punta Volpe.</p>
    <p>Nel 2012, al telefono con Il Fatto quotidiano, il favoreggiatore dei boss ha raccontato di aver pagato 200 milioni di lire la villa in cui alloggiavano i Graviano: “In linea d’aria erano 200 metri (in realtà è poco più un chilometro in linea d’aria</p>
    <p><hi rend="#i">ndr</hi>) dall’ex presidente del Consiglio”. Al residence “I Tramonti” dormivano lui e suo cugino, secondo il gelataio di Omegna. Ma precisa che quella vicinanza non allude ad alcun rapporto tra i Graviano e Berlusconi: “Da quello a dire che si conoscevano, si frequentavano, c’è di mezzo il mare, veramente”.</p>
    <p>Ma Baiardo è un tipo ambiguo. E non c’è nessun riscontro alle sue affermazioni che non hanno portato a delle certezze giudiziarie.</p>
    <p>Sekret, per ricostruire la versione di Baiardo, ha intervistato</p>
    <p><hi rend="#b">Michele Giuttari</hi>, oggi scrittore di successo, ma al tempo</p>
    <p><hi rend="#b">super poliziotto</hi>al servizio di</p>
    <p><hi rend="#b">Pier Luigi Vigna</hi>, procuratore della Dia (</p>
    <p><hi rend="#b">Direzione Investigativa Antimafia</hi>) di Firenze. È proprio Giuttari ad accompagnare Vigna nel carcere di Busto Arsizio per interrogare il favoreggiatore dei due boss di Brancaccio: “Ebbi impressione che Vigna abbia ritenuto attendibile il Baiardo”. Poi aggiunge “Ci disse che uno dei due fratelli quando doveva fare qualche telefonata si allontanava, per non far ascoltare il contenuto al Baiardo e lui ebbe l’impressione che parlasse con qualche personaggio importante”.</p>
    <p>Le prime cinque puntate di <hi rend="#b">‘Sekret – Speciale Trattativa Stato-mafia’,</hi> firmate da Marco Lillo sono in esclusiva per gli abbonati su <ref target="https://www.tvloft.it">www.tvloft.it</ref>.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>