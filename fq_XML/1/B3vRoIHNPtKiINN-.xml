<doc sitename="Il Fatto Quotidiano" title="Legittimo impedimento per Berlusconi causa Covid: processo Ruby Ter rinviato al 19 ottobre - Il Fatto Quotidiano" author="F Q" date="2020-09-28" url="https://www.ilfattoquotidiano.it/2020/09/28/ruby-ter-legittimo-impedimento-per-berlusconi-causa-covid-processo-rinviato-al-19-ottobre/5946010/" hostname="ilfattoquotidiano.it" description="Silvio Berlusconi non si è ancora negativizzato e, vista la sua positività al Covid-19, è stata accolta la richiesta di legittimo impedimento nel processo sul caso Ruby ter a Milano, che vede imputato il leader di Forza Italia per corruzione in atti giudiziari, assieme ad altre 28 persone. L’udienza sarà quindi rinviata, su decisione dei …" categories="Giustizia" tags="Coronavirus;Processo Ruby;Silvio Berlusconi" fingerprint="7baf90e038231157">
  <main><head rend="h1">Legittimo impedimento per Berlusconi causa Covid: processo Ruby Ter rinviato al 19 ottobre</head><graphic src="https://st.ilfattoquotidiano.it/wp-content/uploads/2020/09/16/berlusconi-690x362.jpg"/><p><ref target="https://www.ilfattoquotidiano.it/2020/09/25/silvio-berlusconi-ancora-positivo-niente-festa-di-compleanno-il-prossimo-29-settembre/5944416/"> Silvio Berlusconi non si è ancora negativizzato</ref> e, vista la sua positività al</p><p><hi rend="#b">Covid-19</hi>, è stata accolta la richiesta di legittimo impedimento nel processo sul caso</p><p><hi rend="#b">Ruby ter</hi>a</p><p><hi rend="#b">Milano</hi>, che vede imputato il leader di</p><p><hi rend="#b">Forza Italia</hi>per corruzione in atti giudiziari, assieme ad altre</p><p><hi rend="#b">28 persone</hi>. L’udienza sarà quindi rinviata, su decisione dei giudici della settima sezione penale, al prossimo 19 ottobre, e servirà soltanto per rivalutare, attraverso documentazione medica, le condizioni dell’ex premier e per decidere, poi, in quale data potrà ripartire il</p><p><hi rend="#b">procedimento</hi>. L’ex premier era risultato positivo al</p><p><hi rend="#b">tampone</hi>il 2 settembre. Due giorni dopo si era deciso per il suo ricovero al</p><p><hi rend="#b">San Raffaele</hi>dal quale è stato dimesso il 14 settembre per proseguire con l’isolamento a domicilio. Ma dopo più di 25 giorni è ancora positivo.</p><p><ref target="https://www.ilfattoquotidiano.it/2020/09/26/berlusconi-chiede-di-essere-di-nuovo-ricoverato-ancora-positivo-ad-arcore-non-puo-incontrare-nessuno/5944806/">Una situazione che, secondo</ref>.</p><hi rend="#i">Repubblica</hi>, avrebbe indotto l’ex presidente del Consiglio a chiedere un nuovo ricovero<p>L’istanza di legittimo impedimento era stata depositata nei giorni scorsi dall’avvocato <hi rend="#b">Federico Cecconi</hi> ed è legata al perdurare delle <hi rend="#b">condizioni fisico-cliniche</hi> del leader di <hi rend="#b">Forza Italia</hi>, ovvero all’attesa di tamponi negativi in relazione all’infezione da <hi rend="#b">Covid</hi>. Ovviamente in attesa di test negativi, è stato necessario disporre un rinvio non breve per poi rivalutare le <hi rend="#b">condizioni</hi> nella prossima udienza. La decisione è stata presa dal collegio presieduto da<hi rend="#b"> Marco Tremolada</hi>.</p><p>Il processo vede imputati <hi rend="#b">Berlusconi</hi> e altre<hi rend="#b"> 28 persone</hi>, tra cui molte ‘olgettine’ che avrebbero testimoniato il <hi rend="#b">falso</hi> nei due processi sul caso <hi rend="#b">Ruby</hi> in cambio di <hi rend="#b">soldi</hi> e altre <hi rend="#b">utilità,</hi> secondo l’accusa, da parte dell’ex premier. Il processo è nella fase dell’istruttoria testimoniale e sono stati già sentiti in questi mesi numerosi testi chiamati a deporre dal procuratore aggiunto Tiziana Siciliano e dal pm <hi rend="#b">Luca Gaglio</hi>. Tra i testi che ancora devono deporre nel processo c’è anche <hi rend="#b">Giuseppe Spinelli</hi>, contabile di fiducia dell’ex premier e, secondo le indagini, incaricato dei pagamenti alle ‘olgettine’ in cambio del loro silenzio sulle serate di Arcore.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>