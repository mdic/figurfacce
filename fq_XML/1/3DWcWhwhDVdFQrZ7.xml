<doc sitename="Il Fatto Quotidiano" title="New York Times, Zingales ai democratici: &quot;Non fate come la sinistra italiana o Trump durerà 20 anni quanto Berlusconi&quot; - Il Fatto Quotidiano" author="F Q" date="2016-11-18" url="http://www.ilfattoquotidiano.it/2016/11/18/new-york-times-zingales-ai-democratici-non-fate-come-la-sinistra-italiana-o-trump-durera-ventanni-come-berlusconi/3203184/" hostname="ilfattoquotidiano.it" description="“Adesso che Trump è stato eletto presidente, il parallelo con Berlusconi può offrire una lezione importante su come evitare di trasformare una vittoria sul filo del rasoio in una vicenda ventennale. Se pensi che i limiti dell’incarico presidenziale e l’età di Trump possano salvare il Paese da quel destino, ripensaci. Il suo mandato può facilmente …" categories="Mondo" tags="Donald Trump;New York Times;Silvio Berlusconi;Stati Uniti" fingerprint="efa83261ac6b0ef5">
  <main>
    <head rend="h1">New York Times, Zingales ai democratici: “Non fate come la sinistra italiana o Trump durerà 20 anni quanto Berlusconi”</head>
    <graphic src="https://st.ilfattoquotidiano.it/wp-content/uploads/2016/11/trump-usa-675.jpg"/>
    <p>“Adesso che <hi rend="#b">Trump</hi> è stato eletto presidente, il parallelo con <hi rend="#b">Berlusconi</hi> può offrire una lezione importante su come evitare di trasformare una vittoria sul filo del rasoio in una vicenda ventennale. Se pensi che i limiti dell’incarico presidenziale e l’età di <hi rend="#b">Trump</hi> possano salvare il Paese da quel destino, ripensaci. Il suo mandato può facilmente trasformarsi in una ‘dinastia Trump'”. <hi rend="#b">Luigi Zingales</hi>, economista e docente della <hi rend="#b">University of Chicago Booth School of Business</hi>, <ref target="http://www.nytimes.com/2016/11/18/opinion/the-right-way-to-resist-trump.html">in un editoriale sul New York Times</ref> parla della vittoria del magnate per rivolgersi al </p>
    <p><hi rend="#b">Partito democratico</hi>americano. Che deve trovare il modo giusto per affrontarlo. Per evitare che il</p>
    <p><hi rend="#b">tycoon</hi>possa ‘regnare’ a lungo in</p>
    <p><hi rend="#b">Usa</hi>come è accaduto all’Italia con</p>
    <p><hi rend="#b">Berlusconi</hi>, l’opposizione deve essere efficace: attacchi al</p>
    <p><hi rend="#b">programma</hi>e alle idee, non alla</p>
    <p><hi rend="#b">persona</hi>. E un candidato lontano dall’</p>
    <p><hi rend="#b">establishment</hi>.</p>
    <p>E’ questa l’unica <hi rend="#b">strategia</hi>, come hanno dimostrato anche le sole due persone che hanno sconfitto l’ex presidente del Consiglio: <hi rend="#b">Romano Prodi</hi> e <ref target="http://www.ilfattoquotidiano.it/2014/05/26/europee-2014-il-pd-conquista-2-milioni-e-mezzo-di-voti-m5s-ne-perde-3-milioni/1000746/"> Matteo Renzi (anche se solo alla Europee del 2014)</ref>. </p>
    <p><ref target="http://www.ilfattoquotidiano.it/2016/11/10/donald-trump-proteste-in-tutto-il-paese-contro-lelezione-del-miliardario-alla-casa-bianca-trenta-persone-arrestate/3181936/">E stop alle proteste “controproducenti” che hanno infiammato le strade d’</ref>dopo il</p>
    <hi rend="#b">America</hi>
    <p><hi rend="#b">voto</hi>. “Contro chi stanno manifestando queste persone? – scrive – Che ci piaccia o meno,</p>
    <p><hi rend="#b">Trump</hi>ha vinto legittimamente. Negarlo alimenta soltanto la percezione che ci siano candidati ‘legittimi’ e altri ‘illegittimi, e una piccola</p>
    <p><hi rend="#i">élite</hi>decide chi è chi. Se così è, le elezioni non sono altro che un concorso di bellezza tra candidati benedetti dai religiosi del Consiglio dei guardiani, come in</p>
    <p><hi rend="#b">Iran</hi>“.</p>
    <p>Il punto, quindi, è contrastare <hi rend="#b">Trump</hi> mettendo al centro i <hi rend="#b">fatti</hi>, contestando le sue scelte. “<hi rend="#b">Berlusconi</hi> – continua Zingales – ha potuto governare l’<hi rend="#b">Italia</hi> così a lungo per la maggior parte grazie all’incompetenza dell’opposizione”. Ecco come: la sinistra era “ossessionata” dalla sua <hi rend="#b">figura</hi>, tanto da fare “scomparire qualsiasi <hi rend="#b">dibattito</hi> politico di rilievo”. “Si concentrava soltanto sugli <hi rend="#b">attacchi personali</hi>, il cui effetto è stato quello di aumentare la popolarità di <hi rend="#b">Berlusconi</hi>” e di generare “simpatia nella maggior parte degli elettori moderati. <hi rend="#b">Trump</hi> non è diverso”. <hi rend="#b">Zingales</hi> ricorda quindi che il <hi rend="#b">Partito democratico Usa</hi> nella corsa verso la <hi rend="#b">Casa Bianca</hi> ha usato la stessa strategia fallimentare della <hi rend="#b">sinistra italiana</hi>: “<hi rend="#b">Hillary Clinton </hi>era talmente concentrata a spiegare quanto <hi rend="#b">Trump</hi> fosse cattivo che troppo spesso non ha parlato delle sue idee”. E l’atteggiamento dei media di “ridicolizzare il comportamento” del neopresidente si è trasformata in “pubblicità gratuita” a suo favore.</p>
    <p>L’economista boccia anche la proposta di affossare il tycoon <ref target="http://www.ilfattoquotidiano.it/2016/11/11/ecco-perche-trump-non-andra-alla-casa-bianca-la-petizione-per-linfedelta-dei-grandi-elettori/3185604/">tramite il voto dei grandi elettori</ref> o attraverso le proteste, perché si tratta solo di “trucchetti” contro il sistema. E cita gli unici due politici che hanno sconfitto </p>
    <p><hi rend="#b">Silvio Berlusconi</hi>:</p>
    <p><hi rend="#b">Romano Prodi</hi>e</p>
    <p><hi rend="#b">Matteo Renzi</hi>. “Entrambi lo hanno trattato come un normale</p>
    <p><hi rend="#b">avversario</hi>. Si sono concentrati sui</p>
    <p><hi rend="#b">temi</hi>, non sul</p>
    <p><hi rend="#b">personaggio</hi>. In modi diversi, entrambi sono visti come</p>
    <p><hi rend="#i">outsider</hi>, non come quella che in</p>
    <p><hi rend="#b">Italia</hi>viene definita ‘casta’”.</p>
    <p>Ed è dalla nostra storia che, secondo <hi rend="#b">Zingales</hi>, i democratici americani dovrebbero imparare: “Ci sono tante proposte di <hi rend="#b">Trump</hi> con le quali possono essere d’accordo, come gli <hi rend="#b">investimenti</hi> per nuove infrastrutture”. E cita <hi rend="#b">Hillary</hi><hi rend="#b">Clinton</hi> e <hi rend="#b">Bernie Sanders</hi> oltre agli economisti <hi rend="#b">Lawrence Summers</hi> e <hi rend="#b">Paul Krugman</hi>. “Alcuni dettagli possono essere diversi dal programma repubblicano, ma trovare i punti in comune e non solo le differenze darà credibilità all’opposizione democratica”. Al contrario, se si focalizzasse “sul personaggio, incoronerebbe <hi rend="#b">Trump</hi> a leader del popolo nella battaglia contro la <hi rend="#b">casta</hi> di <hi rend="#b">Washington</hi>. E indebolirebbe la voce dell’opposizione sui <hi rend="#b">temi di rilievo</hi>, quando è invece importante portare avanti una battaglia di valori”. I democratici, poi, aiutino <hi rend="#b">Trump</hi> contro l’establishment repubblicano, in modo che “non possa usarlo come foglia di fico nel caso di un suo fallimento”. E infine dovrebbero trovare “un candidato credibile tra i giovani leader, fuori dal partito dei <hi rend="#b">Bramini</hi>“. La notizia che possa trattarsi di <hi rend="#b">Chelsea Clinton</hi>? “La peggiore possibile”. Poi conclude: “Se il partito democratico si sta trasformando in una monarchia, come può combattere le tendenze autocratiche di <hi rend="#b">Trump</hi>?”. La sfida è appena iniziata.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>