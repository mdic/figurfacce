<doc sitename="Il Fatto Quotidiano" title="Gualtieri apre ancora a Forza Italia: &quot;Utile confronto su scostamento di bilancio&quot;. Tajani: &quot;Noi pronti a parlare di contenuti&quot; - Il Fatto Quotidiano" author="F Q" date="2020-11-22" url="https://www.ilfattoquotidiano.it/2020/11/22/gualtieri-apre-ancora-a-forza-italia-utile-confronto-su-scostamento-di-bilancio-tajani-noi-pronti-a-parlare-di-contenuti/6012827/" hostname="ilfattoquotidiano.it" description="L’idea di una “maggioranza Ursula” – dal nome della presidente della Commissione europea von der Leyen – cioè delle forze europeiste in contrapposizione all’euroscetticismo di Lega e Fratelli d’Italia, continua ad aleggiare nei palazzi della politica. A certificarlo è il continuo dialogo tra Pd e Forza Italia. Silvio Berlusconi dice ancora una volta che il …" categories="Politica" tags="Matteo Renzi;Roberto Fico;Roberto Gualtieri;Silvio Berlusconi" fingerprint="fde45626692e83a5">
  <main>
    <head rend="h1">Gualtieri apre ancora a Forza Italia: “Utile confronto su scostamento di bilancio”. Tajani: “Noi pronti a parlare di contenuti”</head>
    <graphic src="https://st.ilfattoquotidiano.it/wp-content/uploads/2020/11/18/GUALTIERI_1200-690x362.jpg"/>
    <p>L’idea di una <hi rend="#b">“maggioranza Ursula”</hi> – dal nome della presidente della <hi rend="#b">Commissione europea</hi> von der Leyen – cioè delle forze <hi rend="#b">europeiste</hi> in contrapposizione all’euroscetticismo di <hi rend="#b">Lega</hi> e <hi rend="#b">Fratelli d’Italia,</hi> continua ad aleggiare nei palazzi della politica. A certificarlo è il continuo <hi rend="#b">dialogo</hi> tra <hi rend="#b">Pd</hi> e <hi rend="#b">Forza Italia</hi>. <hi rend="#b">Silvio Berlusconi</hi> dice ancora una volta che il suo partito è pronto a <hi rend="#b">collaborare</hi> con il governo sullo scostamento di bilancio per il bene del Paese, senza che questo significhi confondere i ruoli tra maggioranza e <hi rend="#b">opposizione</hi> o la sua appartenenza al <hi rend="#b">centro-destra</hi>. La disponibilità espressa da Berlusconi è accolta positivamente dal <hi rend="#b">ministro dell’Economia</hi>, Roberto<hi rend="#b"> Gualtieri</hi>, secondo il quale l’impegno a “lavorare <hi rend="#b">insieme</hi> per trovare soluzioni nell’interesse di tutti gli italiani in questo momento di difficoltà”. E oggi <ref target="https://www.ilfattoquotidiano.it/2020/11/22/renzi-torna-a-chiedere-un-rimpasto-per-gestire-i-soldi-del-recovery-rafforzare-squadra-di-governo-ci-sono-da-spendere-200-miliardi/6012572/">Matteo Renzi, a In mezz’ora su Rai 3, ha auspicato un separazione di Berlusconi dagli altri due partiti del centro-destra: </ref>“Chi in Europa ci fa la guerra sono gli amici di </p>
    <p><hi rend="#b">Salvini</hi>e</p>
    <p><hi rend="#b">Meloni.</hi>Se Berlusconi si</p>
    <p><hi rend="#b">staccasse</hi>da questo asse sarebbe un fatto</p>
    <p><hi rend="#b">positivo,</hi>poi non lo so se lo farà”.</p>
    <p>“Sarà molto <hi rend="#b">utile</hi> – aggiunge il ministro dell’Economia – un confronto sul modo migliore per destinare le <hi rend="#b">risorse</hi> del prossimo <hi rend="#b">scostamento di bilancio</hi> a sostegno delle categorie e dei settori più colpiti dall’impatto economico della crisi, con particolare attenzione alle prossime <hi rend="#b">scadenze fiscali</hi> e a mondo del <hi rend="#b">lavoro autonomo,</hi> che sono anche tra le priorità del governo”. I temi che Berlusconi mette sul tavolo, per dire sì alla manovra, sono un <hi rend="#b">semestre bianco fiscale</hi> e <hi rend="#b">contributi</hi> per due milioni di <hi rend="#b">liberi professionisti,</hi> finora esclusi dai ristori economici del governo. “Vedremo nei fatti quali sono le <hi rend="#b">proposte</hi> del governo, noi siamo <hi rend="#b">pronti</hi> a confrontarci sui <hi rend="#b">contenuti</hi>“, ha detto <hi rend="#b">Antonio Tajani</hi>, commentando le parole del ministro.</p>
    <p><ref target="https://www.ilfattoquotidiano.it/2020/11/22/fico-gravissima-lesclusione-di-morra-la-rai-ammetta-il-grande-sbaglio-le-opposizioni-lavorino-con-la-maggioranza/6012504/">Anche il presidente della Camera, Roberto Fico, aveva parlato di un dialogo tra maggioranza e opposizione sullo scostamento di bilancio</ref>, come più volte auspicato dal capo dello Stato, Sergio </p>
    <p><hi rend="#b">Mattarella.</hi>“L’ultimo scostamento di bilancio – dice – è stato votato solo dalla maggioranza ma io credo sia giusto cercare non i voti, ma le</p>
    <p><hi rend="#b">responsabilità</hi>di tutti, perché significa far arrivare soldi ai commercianti e a chi è in difficoltà. Penso che le</p>
    <p><hi rend="#b">opposizioni</hi>possano lavorare con la maggioranza e votare lo scostamento di bilancio. È chiaro che questo è l’auspicio del presidente della Camera”. Nelle scorse settimane gli uffici di</p>
    <p><hi rend="#b">Montecitorio</hi>si erano messi al lavoro per cercare un modo per tradurre in realtà la famosa “cabina di regia” bipartisan per la gestione dell’emergenza, alla quale il</p>
    <p><hi rend="#b">presidente del Consiglio</hi>Giuseppe</p>
    <p><hi rend="#b">Conte</hi>ha</p>
    <p><hi rend="#b">invitato</hi>il</p>
    <p><hi rend="#b">centrodestra.</hi>“Che ci voglia un</p>
    <p><hi rend="#b">raccordo maggiore</hi>, una stanza di compensazione dove trovare le</p>
    <p><hi rend="#b">mediazioni,</hi>sono d’accordo. La mia proposta è stata quella di una conferenza dei capigruppo di Camera e Senato congiunta secondo me questa è una strada possibile”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>