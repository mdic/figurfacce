<doc sitename="Il Fatto Quotidiano" title="M5s-Lega, Di Pietro: &quot;Di Maio? Saccente. Dice che stanno scrivendo la storia, ma questa prima si fa e poi si scrive&quot; - Il Fatto Quotidiano" author="Gisella Ruccia" date="2018-05-14" url="https://www.ilfattoquotidiano.it/2018/05/14/m5s-lega-di-pietro-di-maio-saccente-dice-che-stanno-scrivendo-la-storia-ma-questa-prima-si-fa-e-poi-si-scrive/4354735/" hostname="ilfattoquotidiano.it" description="“Non posso accettare l’idea di uno che, come Di Maio, dice: ‘Scriviamo la storia’. Prima la si fa la storia e poi la si scrive. In più, sono gli altri che scrivono la storia su di te e su quel che fai. Non è che te la scrivi da solo su quel che farai. E’ …" categories="Politica" tags="Antonio Di Pietro;Governo;Lega;Luigi di Maio;Matteo Salvini;Movimento 5 Stelle;PD;Silvio Berlusconi" fingerprint="25ce60f8c584703f">
  <main>
    <p>“Non posso accettare l’idea di uno che, come <ref target="https://www.ilfattoquotidiano.it/2018/05/13/governo-di-maio-lascia-il-pirellone-si-scrive-la-storia-la-discussione-va-avanti-bene/4352648/"> Di Maio, dice: ‘Scriviamo la storia’.</ref> Prima la si fa la storia e poi la si scrive. In più, sono gli altri che scrivono la storia su di te e su quel che fai. Non è che te la scrivi da solo su quel che farai. E’ una cosa che non ha né capo, né cosa. Quello di </p>
    <p><hi rend="#b">Di Maio</hi>è un atto di supponenza e di arroganza”. Sono le parole dell’ex magistrato</p>
    <p><hi rend="#b">Antonio Di Pietro</hi>, intervistato a</p>
    <p><hi rend="#b">Ecg Regione</hi>(Radio Cusano Campus) sulla situazione politica di queste ore. E aggiunge: “Dialogo tra</p>
    <p><hi rend="#b">M5s e Lega</hi>? Quando</p>
    <p><hi rend="#b">Mattarella</hi>ha suonato la campanella del ‘tutti a casa’, intorno a</p>
    <p><hi rend="#b">Salvini e a Di Maio</hi>avranno fatto quadrato tutti i parlamentari che a casa non ci volevano tornare. Questo è un</p>
    <p><hi rend="#b">governo dell’emergenza</hi>per restare in Parlamento, non è un governo politico per risolvere chissà cosa. Comunque, prima di giudicare, bisogna vedere cosa saranno in grado di fare. Mi fa molto riflettere” – continua – “che ancora non siano stati individuati il premier e i ministri.</p>
    <p><hi rend="#b">Pd?</hi>Certamente avrebbe potuto rappresentare un’alternativa, se avesse accettato di dialogare col</p>
    <p><hi rend="#b">M5S</hi>. Ma se questo governo dovesse far male, la colpa sarebbe di chi ne fa parte, non del Pd”. Di Pietro si esprime anche</p>
    <p><ref target="https://www.ilfattoquotidiano.it/2018/05/12/silvio-berlusconi-il-tribunale-ha-concesso-la-riabilitazione-stop-agli-effetti-della-severino-ora-e-candidabile/4350546/">sulla riabilitazione di</ref>: “Torna candidabile, ma i cittadini non si devono lasciar prendere in giro da tutti questi portavoce che dicono che finalmente giustizia è fatta. La riabilitazione, proprio per il termine tecnico, significa che uno è riabilitato in quanto è stato condannato, ha scontato la pena, sono passati ulteriori tre anni e può essere riabilitato”. E puntualizza: “La riabilitazione è un effetto fisiologico di un procedimento penale che è arrivato alla sua conclusione. Non è che se a un assassino danno 20 anni di carcere, questo ridiventa innocente, una volta esaurita la pena”</p>
    <hi rend="#b">Berlusconi</hi>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>