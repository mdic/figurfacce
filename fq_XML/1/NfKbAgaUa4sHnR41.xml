<doc sitename="Il Fatto Quotidiano" title="Costi politica, Rotondi (FI) vs Bonafede (M5S): &quot;Siete come Achille Lauro. Politica non è fare carità&quot; - Il Fatto Quotidiano" author="Mario Ventriglia" date="2017-01-06" url="http://www.ilfattoquotidiano.it/2017/01/06/costi-politica-rotondi-fi-vs-bonafede-m5s-siete-come-achille-lauro-politica-non-e-fare-carita/3299201/" hostname="ilfattoquotidiano.it" description="Durissimo botta e risposta a Otto e mezzo (La7) tra il parlamentare di Forza Italia Gianfranco Rotondi ed il portavoce alla camera dei deputati del M5S Alfonso Bonafede. Tema del contendere: i vitalizi ed i costi della politica. L’esponente pentastellato richiama l’attenzione sulla restituzione di una parte dei loro stipendi per il finanziamento delle piccole …" categories="La7" tags="Achille Lauro;Alfonso Bonafede;Gianfranco Rotondi;La7;Movimento 5 Stelle;Silvio Berlusconi" fingerprint="20e51caee0ac6271">
  <main>
    <p>Durissimo botta e risposta a <hi rend="#b">Otto e mezzo</hi> (La7) tra il parlamentare di Forza Italia <hi rend="#b">Gianfranco Rotondi</hi> ed il portavoce alla camera dei deputati del M5S <hi rend="#b">Alfonso Bonafede</hi>. Tema del contendere: i vitalizi ed i costi della politica. L’esponente pentastellato richiama l’attenzione sulla restituzione di una parte dei loro stipendi per il finanziamento delle piccole e medie imprese. Tesi contestata dal parlamentare forzista, riducendo l’iniziativa del movimento di <hi rend="#b">Beppe Grillo</hi> ad una sorta di elemosina: “<hi rend="#b">Achille Lauro</hi>, in anni lontani, regalava la scarpa. Fanno male a dare quei soldi, il cattolicesimo politico nasce quando si sostituisce l’idea dello stato al concetto della carità”. Netta la replica di Bonafede: “Qui non si tratta di carità ma di fare <hi rend="#b">politica senza stipendi faraonici</hi> e in parlamenti i partiti hanno votato contro”. L’ex ministro replica: “Hanno fatto bene, perché sono tutte sciocchezze. La politica non è l’elemosina da quello che uno prende di stipendio, ma la capacità di gestire il bilancio dello stato in modo solidale. La vostra è un’elemosina, sono il caffè che offriamo noi al bar”. “Quando lei avrà restituito un euro dei soldi che prende allora potremmo parlarne”, replica Bonafede. “Io non ci penso nemmeno”, risponde invece il deputato forzista che conclude: “Non è il mestiere per il quale vengo votato. La gente non vuole che io faccia beneficenza. La gente da me vuole stare meglio”.</p>
    <p>Gentile lettore, la pubblicazione dei commenti è sospesa dalle 20 alle 9, i commenti per ogni articolo saranno chiusi dopo 72 ore, il massimo di caratteri consentito per ogni messaggio è di 1.500 e ogni utente può postare al massimo <hi rend="#b">150 commenti alla settimana</hi>. Abbiamo deciso di impostare questi limiti per migliorare la qualità del dibattito. È necessario attenersi <ref target="http://www.ilfattoquotidiano.it/termini-e-condizioni-dutilizzo/"> Termini e Condizioni di utilizzo del sito (in particolare punti 3 e 5)</ref>: evitare gli insulti, le accuse senza fondamento e mantenersi in tema con la discussione. I commenti saranno pubblicati dopo essere stati letti e approvati, ad eccezione di quelli pubblicati dagli utenti in white list (vedere il punto 3 della nostra policy). Infine non è consentito accedere al servizio tramite account multipli. Vi preghiamo di segnalare eventuali problemi tecnici al nostro </p>
    <p><ref target="mailto:tech+comments@ilfattoquotidiano.it">supporto tecnico</ref>La Redazione</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>