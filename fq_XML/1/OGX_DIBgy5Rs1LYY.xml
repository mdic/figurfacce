<doc sitename="Il Fatto Quotidiano" title="Accordi&amp;Disaccordi, Travaglio su Nove: “Di Maio dichiari guerra senza quartiere al lavoro nero” - Il Fatto Quotidiano" author="F Q" date="2018-12-01" url="https://www.ilfattoquotidiano.it/2018/12/01/accordidisaccordi-travaglio-su-nove-di-maio-dichiari-guerra-senza-quartiere-al-lavoro-nero/4804924/" hostname="ilfattoquotidiano.it" description="Marco Travaglio sprona il governo alla lotta contro l’economia sommersa. Ad ‘Accordi&amp;Disaccordi’, tutti i venerdì alle 22:45 su Nove, Luca Sommi, conduttore in tandem con Andrea Scanzi, parte dal tema caldo: “La notizia della settimana è Antonio Di Maio. Tra il 2008 e il 2010 sarebbero stati impiegati 4 lavoratori in nero, ma Luigi Di …" categories="TVLoft" tags="Andrea Scanzi;Lavoro Nero;Loft;Luca Sommi;Luigi di Maio;Marco Travaglio;Silvio Berlusconi" fingerprint="baa5e27201da6a09">
  <main>
    <p><hi rend="#b">Marco Travaglio</hi> sprona il governo alla lotta contro l’economia sommersa. Ad <hi rend="#b">‘Accordi&amp;Disaccordi’</hi>, tutti i venerdì alle 22:45 su <hi rend="#b">Nove</hi>, <hi rend="#b">Luca Sommi</hi>, conduttore in tandem con <hi rend="#b">Andrea Scanzi</hi>, parte dal tema caldo: “La notizia della settimana è <hi rend="#b">Antonio Di Maio</hi>. Tra il 2008 e il 2010 sarebbero stati impiegati 4 lavoratori in nero, ma <hi rend="#b">Luigi Di Maio</hi> non c’entra niente, in questa storia che compete solo il padre”.<lb/> Il Direttore de <hi rend="#b">Il Fatto Quotidiano</hi> fa chiarezza: “Il <hi rend="#b">lavoro nero</hi> è una cosa molto seria, una piaga, c’è chi dice che abbiamo tra il 30 e il 40% di economia sommersa. E’ lavoro nero”. Andrea Scanzi ricorda i tempi passati: “Berlusconi se ne vantava”. “Sì, andò in Europa a vantarsene – gli fa eco Travaglio -. <hi rend="#b">Berlusconi</hi> disse: ‘Non vi preoccupate, i dati sull’economia italiana sono falsi perché abbiamo il 40% in più di nero’. Non era bello dirlo in Europa, ma è evidente che un governo serio dovrebbe combatterlo”. Il giornalista indica la via per sgretolare i dubbi: “Di Maio, se vuole allontanare da sé qualunque sospetto di tipo politico (perché di fattuale non c’è alcun alcun sospetto su di lui), dovrà innescare immediatamente una lotta senza quartiere contro il lavoro nero per farlo emergere”.</p>
    <p><hi rend="#b">“Accordi&amp;Disaccordi”</hi> (5 episodi x 60’) è prodotto da <hi rend="#b">Loft Produzioni</hi> per <hi rend="#b">Discovery Italia</hi> ed è disponibile anche su <hi rend="#b">Dplay</hi> (sul sito www.it.dplay.com – o scarica l’app su App Store o Google Play). Nove è visibile al canale 9 del Digitale Terrestre, Sky Canale 145 e Tivùsat Canale 9.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>