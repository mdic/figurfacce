<doc sitename="Il Fatto Quotidiano" title="Matteo Renzi, nel nuovo libro il condono sul contante in nero e una revisione storica: &quot;Tangentopoli? Nasce quando la politica è debole&quot; - Il Fatto Quotidiano" author="Giuseppe Pipitone e Diego Pretini" date="2020-06-03" url="https://www.ilfattoquotidiano.it/2020/06/03/matteo-renzi-nel-nuovo-libro-il-condono-sul-contante-in-nero-e-una-revisione-storica-tangentopoli-nasce-quando-la-politica-e-debole/5823407/" hostname="ilfattoquotidiano.it" description="Sul titolo riciclato da Andrea Camilleri hanno già detto tutti molto. Sul contenuto del suo ultimo libro invece Matteo Renzi vorrebbe far dire molto a tutti, ma al momento non sembra imprimere il suo giglio magico sull’agenda politica. Piuttosto si limita al ricatto sul breve termine, vera specialità della casa dai tempi di #enricostaisereno. Forse …" categories="Politica" tags="Matteo Renzi;Silvio Berlusconi" fingerprint="cda5bf7168eac524">
  <main><head rend="h1">Matteo Renzi, nel nuovo libro il condono sul contante in nero e una revisione storica: “Tangentopoli? Nasce quando la politica è debole”</head><graphic src="https://st.ilfattoquotidiano.it/wp-content/uploads/2020/06/03/renzi-1200x630.jpg"/><p>Sul titolo riciclato da <hi rend="#b">Andrea Camilleri</hi> hanno già detto tutti molto. Sul contenuto del suo ultimo libro invece <hi rend="#b">Matteo Renzi</hi> vorrebbe far dire molto a tutti, ma al momento non sembra imprimere il suo giglio magico sull’agenda politica. Piuttosto si limita al <hi rend="#b">ricatto</hi> sul breve termine, vera specialità della casa dai tempi di <hi rend="#b">#enricostaisereno</hi>. Forse pure da prima. In ogni caso nella presentazione in diretta facebook si riconoscono i due Renzi: quello di ieri e quello dell’altroieri. Di oggi e di domani nulla: l’attuale leader del <hi rend="#b">piccolo partito d’Italia viva</hi> è una copia sbiadita delle versioni precedenti di se stesso. Quando va bene. Quando va male pensa e dice cose identiche a quelle di <hi rend="#b">Silvio Berlusconi</hi>. Ma con circa venticinque anni di ritardo.</p><p>Da una parte, infatti, c’è il gran repertorio da mattatore, che il<hi rend="#b"> fu rottamatore</hi> usava una volta per atteggiarsi a politica del futuro: “L’Italia shock”, il “<hi rend="#b">sindaco d’Italia</hi>“, l’<hi rend="#i">accountabilty. </hi>Inglesismi senza senso da consulente della <hi rend="#b">Milano da bere</hi>, e punti esclamativi a casaccio. Torna perfino la cara vecchia espressione del “<hi rend="#b">non è più tempo</hi>“: per chi? Per cosa? Manca solo il<hi rend="#b"> referendum costituzionale</hi> del <hi rend="#b">2016</hi>, trauma mai superato, ma si affaccia un concetto simile: “Presto si tornerà a parlare della <hi rend="#b">Grande Riforma</hi>“. La grande riforma? Cosa sarebbe “<hi rend="#b">la Grande Riforma</hi>“? Ma ovviamente un altro <hi rend="#b">pasticcio costituzionale</hi>, questa volta però senza “<hi rend="#b">specchietti per le allodole</hi> come in passato”. Di cosa sta parlando il senatore di <hi rend="#b">Scandicci</hi>? Della “<hi rend="#b">riduzione del numero dei parlamentari</hi>, il cui unico effetto è stato quello di accrescere il tasso di sfiducia verso la politica”. Problema: quattro anni prima della legge approvata dall’attuale esecutivo, la <hi rend="#b">riduzione del numero</hi><hi rend="#b"> dei parlamentari</hi> era inserita dentro la sua <hi rend="#b">riforma costituzionale</hi>. Quindi, praticamente, Renzi sta confessando: nel 2016 il taglio delle poltrone serviva solo a rendere più appetibile tutto il resto. “<hi rend="#b">Non è più tempo di bluff</hi>“, scrive oggi lo stratega di Rignano, rivolgendosi probabilmente a se stesso. Senza il bluff del tagliapoltrone, dunque, cosa rimane della “<hi rend="#b">Grande riforma</hi>” a breve sui tutti i canali? “Torneremo a chiederci se abbia un senso che l’Italia rimanga un paese in cui ogni decisione viene sottoposta ad almeno un <hi rend="#b">duplice passaggio parlamentare</hi>, in cui si danno <hi rend="#b">due voti di fiducia</hi>“. In pratica il superamento del bicamerelismo perfetto, per usare il linguaggio di Renzi versione 2016, peraltro bocciato da quasi il <hi rend="#b">60% di No</hi> al referendum.</p><p>Quando non ricicla vecchie proposte sue, invece, c’è il programma di<hi rend="#b"> Silvio Berlusconi</hi>. Non una versione simile, visto che sembra proprio quello vergato ad <hi rend="#b">Arcore</hi>: la lotta contro qualsiasi ipotesi di <hi rend="#b">patrimoniale</hi>, e vabbè; il <hi rend="#b">presidenzialismo</hi> per eleggere direttamente non solo il capo del governo, ma anche il presidente della Repubblica; il<hi rend="#b"> ponte sullo Stretto</hi> resuscitato da chissà quale scantinato di <hi rend="#i">Porta a Porta</hi> in cui erano finiti i punti programmatici della<hi rend="#b"> Casa delle Libertà</hi>, <ref target="https://www.ilfattoquotidiano.it/2020/06/01/ponte-sullo-stretto-il-ritorno-di-matteo-renzi-per-sconfiggere-la-poverta-serve-piu-del-reddito-demergenza-dai-romani-a-berlusconi-storia-dellopera-mai-costruita-e-costata-gia-312-milioni/5819889/">tic di cui ilfattoquotidiano.it non manca mai di dare conto</ref>; e anche, perché no, un</p><p><hi rend="#b">condono</hi>, in particolare sul</p><p><hi rend="#b">contante</hi>. La versione di Renzi è la seguente: “</p><p><hi rend="#b">Tiro fuori il contante</hi>, pago una tassa, ricevo la possibilità di non essere perseguito”. Morale: saluti con</p><p><hi rend="#b">distanziamento sociale</hi>alla lotta all’evasione. Sopra una spolverata di</p><p><hi rend="#b">vittimismo preventivo</hi>: “Mi attaccheranno su questo ma è un principio sacrosanto”. E qui siamo all’amnesia: sul tema, infatti, Renzi è stato già attaccato abbondantemente. E non perché è “</p><p><hi rend="#b">antipatico</hi>” – altro grande alibi della casa – ma solo perché un’idea simile l’ha già pensata durante i suoi governi. Per due volte – tra il 2015 e il 2016 – fu inserita in</p><p><hi rend="#b">legge di Bilancio</hi>la</p><hi rend="#b">voluntary disclosure.</hi><p><hi rend="#b">Quella misura</hi>non riguardava tutto il</p><p><hi rend="#b">contante nero</hi>, ma puntava comunque a far emergere il</p><p><ref target="https://www.ilfattoquotidiano.it/2016/10/18/voluntary-disclosure-tra-rischio-flop-e-allarme-riciclaggio-aderire-non-conviene-i-mafiosi-corrono-in-banca/3106677/">. Cioè in tutto e per tutto un</ref></p><hi rend="#b">denaro evidentemente non dichiarato allo Stato</hi>, depositato in cassette di sicurezza<p><hi rend="#b">condono per evasori</hi>,</p><p><ref target="https://www.ilfattoquotidiano.it/2016/10/17/voluntary-disclosure-dentro-la-manovra-lavanderia-di-stato-per-contanti-nascosti-ipotesi-tasse-al-35-per-far-tornare-i-conti/3104643/">come lo definirono vari commentatori all’epoca</ref>. Dopo un lustro Renzi non cambia neanche nome: “L’idea di fondo è quella di</p><p><hi rend="#b">fare una voluntary disclosure del contante</hi>“, dice oggi. L’idea di fondo è vecchia di sei anni. E neanche particolarmente di successo.</p><p>Su tutto, colorato di tinte azzurrine del passato prossimo che fu, c’è la questione della <hi rend="#b">giustizia</hi> e di quello che lui chiama, come il suo predecessore (da cui lo differenzia solo la percentuale dei voti), il <hi rend="#b">giustizialismo</hi>. Come ad Arcore, anche nel giardino di casa Renzi vanno di moda gli attacchi a <hi rend="#b">Piercamillo Davigo, </hi>definito “un membro del Csm che non ha capito la differenza fra giustizia e giustizialismo”. E come nella villa di Berlusconi, anche a Firenze si ha una visione <hi rend="#b">leggermente distorta</hi> di <hi rend="#b">Tangentopoli</hi>. Distorta? Completamente fuori dalla realtà. Per Renzi, infatti, “<hi rend="#b">rischiamo una nuova Tangentopoli”</hi>. Cosa sta dicendo? “Tangentopoli – sostiene – <hi rend="#b">nasce quando la politica è debole e la magistratura assume un ruolo di supplenza</hi>. E’ fondamentale che la politica recuperi il proprio ruolo, <hi rend="#b">non può essere subalterna</hi> alla <hi rend="#b">magistratura</hi>“. L’opinione pubblica, oltre che la grande parte della storiografia, erano rimaste al fatto che l’inchiesta <hi rend="#b">Mani pulite</hi> fu possibile, probabilmente, in un periodo in cui la politica mostrava segni di <hi rend="#b">cedimento</hi>, tra un quadro internazionale che cambiava e un Paese terremotato dalle stragi di mafia. Il sistema politico era talmente carico dei suoi <hi rend="#b">malanni</hi> che fu portato all’implosione da una semplice indagine, che però fece da cesura tra <hi rend="#b">Prima</hi> e <hi rend="#b">Seconda Repubblica</hi>. Tradotto: <hi rend="#b">si rubava anche prima</hi>, ma Tangentopoli esplode quando tutti – ma proprio <hi rend="#b">tutti</hi> – <hi rend="#b">rubano a un livello talmente diffuso che il sistema non regge</hi>. A quel punto bastava una piccola crepa per farlo crollare. Quella crepa, per una coincidenza, fu il “mariuolo” Mario Chiesa: poi vennero gli altri mille, anzi per la precisione gli altri <hi rend="#b">1.233</hi>, come il numero delle condanne per <hi rend="#b">corruzione</hi>, concussione, <hi rend="#b">finanziamento illecito dei partiti</hi> e relativi falsi in bilancio aziendali, calcolato dal sito del <ref target="https://www.gnewsonline.it/tangentopoli-le-tappe-piu-significative-dal-1992-al-2000/">ministero della Giustizia</ref>.<hi rend="#b"> Renzi</hi>, però, ha una visione tutta sua della vicenda. Per lui <hi rend="#b">Tangentopoli</hi> con la <hi rend="#b">corruzione</hi> non ha nulla a che vedere. Neanche la nomina quando espone la sua singolare tesi dei <hi rend="#b">politici deboli</hi> puniti dai <hi rend="#b">magistrati forti</hi>. Forse, in effetti, l’unica novità di tutta l’ultima fatica letteraria di Renzi è quell’allerta: “<hi rend="#b">Rischiamo una nuova Tangentopoli</hi>“. Staremo a vedere.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>