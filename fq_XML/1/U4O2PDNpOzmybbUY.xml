<doc sitename="Il Fatto Quotidiano" title="Toninelli: &quot;Ricevuta citazione civile da Berlusconi, mi chiede 200mila euro&quot;. Ghedini: &quot;È stato lui a querelare l'ex premier&quot; - Il Fatto Quotidiano" author="Agenzia Vista Alexander Jakhnagiev" date="2021-06-17" url="https://www.ilfattoquotidiano.it/2021/06/17/toninelli-ricevuta-citazione-civile-da-berlusconi-mi-chiede-200mila-euro-ghedini-e-stato-lui-a-querelare-lex-premier/6233449/" hostname="ilfattoquotidiano.it" description="Il racconto dell'ex ministro Toninelli sui social: &quot;Cosa volete che siano 200mila euro?&quot; [VIDEO]" categories="Politica" tags="Danilo Toninelli;Silvio Berlusconi" fingerprint="cbaec80cd6cd0505">
  <main>
    <p>“<hi rend="#b">Berlusconi mi cita a livello civile</hi> e mi chiede non meno di<hi rend="#b"> 200mila euro</hi>. Li chiede per delle affermazioni fatte sui social tra il 2017 e 2019″. Lo ha raccontato il senatore ed ex ministro del Movimento 5 stelle, <hi rend="#b">Danilo </hi><hi rend="#b">Toninelli</hi>, in un video su Facebook. “Berlusconi mi cita in un processo civile, e volete sapere perché? <hi rend="#b">Diffamazione e illecito civile</hi>, commessi con dichiarazioni pubbliche rese attraverso internet. E i danni richiesti non devono essere inferiori alla somma di<hi rend="#b"> 200mila euro</hi>, come se io li avessi. Forse Berlusconi non sa che io ne ho restituiti molti di più. Questo perché ho ricordato in post e tweet che è un condannato in via definitiva per frode fiscale, definito impresentabile e bugiardo e perché ho accostato alla sua persona la parola ‘<hi rend="#b">barzelletta</hi>“. Dopo la pubblicazione del video è intervenuto con una nota il parlamentare di Forza Italia, <hi rend="#b">Niccolò Ghedini</hi>, avvocato di fiducia del Cav. “Come è noto è stato il senatore Toninelli a <hi rend="#b">querelare il presidente Berlusconi</hi> per una frase da questi asseritamente pronunciata, fatto del tutto, a parere di questa difesa, insussistente. Gli avvocati del presidente Berlusconi si sono limitati a raccogliere una piccola parte delle<hi rend="#b"> innumerevoli dichiarazioni</hi> svolte nei confronti di questi nel corso del tempo dal senatore Toninelli e hanno proposto <hi rend="#b">un’istanza di mediazione</hi> di natura squisitamente civilistica e conciliativa senza proporre querela alcuna”. Affermazioni davanti alle quali c’è stata una controreplica di Toninelli. “Ho una causa in corso che si riferisce a fatti molto lontani, accaduti tra il 2018 e 2019, per cui Berlusconi è già stato rinviato a giudizio con l’accusa di diffamazione. Ma questa non c’entra nulla. Poco tempo fa, Berlusconi ha tentato<hi rend="#b"> un’azione risarcitoria</hi> nei miei confronti per fatti passati da 4 anni, quindi ben oltre il termine per l’eventuale querela per diffamazione. Una querela che infatti non mi ha mai fatto”</p>
    <p>Gentile lettore, la pubblicazione dei commenti è sospesa dalle 20 alle 9, i commenti per ogni articolo saranno chiusi dopo 72 ore, il massimo di caratteri consentito per ogni messaggio è di 1.500 e ogni utente può postare al massimo <hi rend="#b">150 commenti alla settimana</hi>. Abbiamo deciso di impostare questi limiti per migliorare la qualità del dibattito. È necessario attenersi <ref target="http://www.ilfattoquotidiano.it/termini-e-condizioni-dutilizzo/"> Termini e Condizioni di utilizzo del sito (in particolare punti 3 e 5)</ref>: evitare gli insulti, le accuse senza fondamento e mantenersi in tema con la discussione. I commenti saranno pubblicati dopo essere stati letti e approvati, ad eccezione di quelli pubblicati dagli utenti in white list (vedere il punto 3 della nostra policy). Infine non è consentito accedere al servizio tramite account multipli. Vi preghiamo di segnalare eventuali problemi tecnici al nostro </p>
    <p><ref target="mailto:tech+comments@ilfattoquotidiano.it">supporto tecnico</ref>La Redazione</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>