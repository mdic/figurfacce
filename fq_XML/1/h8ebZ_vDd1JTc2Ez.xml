<doc sitename="Il Fatto Quotidiano" title="Governo, Di Battista (M5s): &quot;Di Maio fa quello che avrei fatto io&quot;. Poi picchia duro su Berlusconi e Salvini - Il Fatto Quotidiano" author="F Q" date="2018-04-13" url="https://www.ilfattoquotidiano.it/2018/04/13/governo-di-battista-m5s-di-maio-fa-quello-che-avrei-fatto-io-poi-picchia-duro-su-berlusconi-e-salvini/4291646/" hostname="ilfattoquotidiano.it" description="“Luigi sta facendo il massimo, sta facendo quello che io avrei fatto”. Lo ha detto Alessandro Di Battista al Festival del giornalismo di Perugia, a proposito della linea tenuta dal leader M5S Di Maio nelle trattative per la formazione del governo. “Questi di Fora Italia dicono ‘riconoscete Berlusconi’. Mi date una foto segnaletica e io forse …" categories="Politica" tags="Alessandro Di Battista;Lega;Matteo Salvini;Movimento 5 Stelle;Silvio Berlusconi" fingerprint="b4f11371a2afc16c">
  <main>
    <p>“<hi rend="#b">Luigi</hi> sta facendo il massimo, sta facendo quello che io avrei fatto”. Lo ha detto<hi rend="#b"> Alessandro Di Battista</hi> al Festival del giornalismo di <hi rend="#b">Perugia</hi>, a proposito della linea tenuta dal leader M5S Di Maio nelle trattative per la formazione del governo. “Questi di Fora Italia dicono ‘riconoscete Berlusconi’. Mi date una<hi rend="#b"> foto segnaletica</hi> e io forse lo riconosco, perché è un condannato incandidabile e ineleggibile”. “Ora i giornali di Berlusconi mi massacrano… ma a me che me ne frega di qualche articolaccio contro, non li leggo. Non me ne frega niente”. E, ancora: “Tu non puoi pensare che il cambiamento di cui questo Paese necessita possa passare da quel ventriloquo che ieri muoveva le labbra di <hi rend="#b">Salvini</hi>… lo trattava come <hi rend="#b">Dudù</hi>. Probabilmente tratta Dudù meglio di come ha trattato Salvini ieri”.</p>
    <p>“Riconosco che Salvini ha fatto un lavoro politico, ha portato la Lega a risultati mai visti, si è guadagnato una leadership, ma di fronte a Berlusconi abbassa la cresta. Io non so a cosa sia dovuto questo timore reverenziale. Conosco il soggetto, so che Berlusconi è esperto in dossieraggi vari… – conclude Di Battista -. Questa sudditanza psicologia, questo timore reverenziale è invalidante soprattutto per Salvini”, ha sottolineato l’esponente pentastellato.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>