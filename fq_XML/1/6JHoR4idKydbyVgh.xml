<doc sitename="Il Fatto Quotidiano" title="Ignazio La Russa a La Confessione (Nove) di Peter Gomez: &quot;Berlusconi presidente della Repubblica? Solo se ha chance di vincere. Anche Letta l'ha rivalutato&quot; - Il Fatto Quotidiano" author="F Q" date="2021-10-22" url="https://www.ilfattoquotidiano.it/2021/10/22/ignazio-la-russa-a-la-confessione-nove-di-peter-gomez-berlusconi-presidente-della-repubblica-solo-se-ha-chance-di-vincere-anche-letta-lha-rivalutato/6364373/" hostname="ilfattoquotidiano.it" description="“Voteremo Berlusconi presidente della Repubblica se avrà davvero chance di vincere, non come candidato di bandiera. Le ombre su di lui? Persino Letta l’ha rivalutato”. Così il senatore di Fratelli d’Italia Ignazio La Russa, ospite de La Confessione di Peter Gomez in onda questa sera alle 22.45 su Nove a proposito della candidatura del Cavaliere …" categories="TVLoft" tags="Ignazio La Russa;La Confessione;Peter Gomez;Silvio Berlusconi;TvLoft" fingerprint="7be658703047cbbd">
  <main>
    <p>“Voteremo Berlusconi presidente della Repubblica se avrà davvero chance di vincere, non come candidato di bandiera. Le ombre su di lui? Persino Letta l’ha rivalutato”. Così il senatore di Fratelli d’Italia <hi rend="#b">Ignazio La Russa</hi>, ospite de<hi rend="#i"> La Confessione</hi> di <hi rend="#b">Peter Gomez</hi> in onda questa sera alle 22.45 su Nove a proposito della candidatura del Cavaliere al Colle. “Berlusconi è stato un genio – ha premesso l’ex colonnello di Alleanza nazionale – sulla sua candidatura dico come la penso per la prima volta con <hi rend="#b">assoluta serietà e sincerità</hi>. Se è per votarlo come <hi rend="#b">candidato di bandiera</hi>, credo che sarebbe <hi rend="#b">un errore</hi> e <hi rend="#b">un insulto</hi>. O Berlusconi ha <hi rend="#b">davvero chance</hi> di poter salire al Colle e lo voto, oppure dobbiamo pensare a <hi rend="#b">ipotesi B e C</hi> eventualmente”. “Al di là del giudizio positivo che lei fa benissimo ad avere di Silvio Berlusconi – ha ribattuto il direttore de <hi rend="#i">Ilfattoquotidiano.it</hi> – Se lo immagina un Paese con un presidente della Repubblica <hi rend="#b">condannato</hi>, a torto o ragione, <hi rend="#b">per frode fiscale</hi>, che aveva come braccio destro <hi rend="#b">Marcello Dell’Utri</hi> condannato per fatti di mafia, come sinistro per <hi rend="#b">corruzione giudiziaria</hi> (Cesare Previti, ndr), assolto dal <hi rend="#b">Bunga bunga</hi>, ma noto a tutto il mondo per quei fatti? Come potremmo presentare noi quest’uomo all’estero come presidente della Repubblica?, ha domandato il conduttore. “Siccome io, proprio in questi giorni, ho sentito <ref target="https://www.ilfattoquotidiano.it/2021/10/04/elezioni-2021-letta-pd-ballottaggi-ci-rivolgeremo-a-tutti-gli-elettori-il-centrodestra-vinceva-quando-cera-un-federatore-berlusconi/6342721/">il capo della sinistra (Enrico Letta, ndr) parlare molto bene di Berlusconi</ref> e <hi rend="#b">rivalutare Berlusconi</hi>, se lo rivaluta lui vuole che non lo possa valutare io che penso che ci sia stata <hi rend="#b">molta strumentalizzazione</hi> contro di lui? <hi rend="#b">Lo chieda a Letta</hi>“, ha concluso La Russa.</p>
    <p><hi rend="#b"> ‘La Confessione’</hi> è prodotto da </p>
    <p><hi rend="#b">Loft Produzioni</hi>per Discovery Italia e sarà disponibile in live streaming e successivamente on demand sul nuovo servizio streaming</p>
    <p>
      <hi rend="#b">nonché su sito, app e smart tv di</hi>
    </p>
    <ref target="https://www.discoveryplus.it/">discovery+</ref>
    <p>
      <hi rend="#b">. Nove è visibile al canale 9 del Digitale Terrestre, su Sky Canale 149 e Tivùsat Canale 9.</hi>
    </p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>