<doc sitename="Il Fatto Quotidiano" title="Elezioni, quando i dati piegano la realtà. Renzi vs Berlusconi: &quot;L'Italia? Sta meglio&quot;, &quot;No, peggio&quot;. E hanno ragione entrambi - Il Fatto Quotidiano" author="F Q" date="2018-02-22" url="https://www.ilfattoquotidiano.it/2018/02/22/elezioni-quando-i-dati-piegano-la-realta-renzi-vs-berlusconi-litalia-sta-meglio-no-peggio-ma-hanno-ragione-entrambi/4180836/" hostname="ilfattoquotidiano.it" description="Sia Renzi che Berlusconi rispondono alla domanda: “l’Italia oggi sta meglio o peggio di qualche anno fa?”. Il primo sostiene che la situazione sia migliorata dopo i governi di centrosinistra, affermando da Floris a DiMartedì: “sull’export adesso l’Italia va meglio della Germania e della Francia” e ancora “la produzione industriale in Italia sta andando meglio …" categories="Elezioni Politiche 2018" tags="Matteo Renzi;Silvio Berlusconi;Sky" fingerprint="cbedfc64f07ac534">
  <main>
    <p>Sia <hi rend="#b">Renzi</hi> che <hi rend="#b">Berlusconi</hi> rispondono alla domanda: “l’Italia oggi sta meglio o peggio di qualche anno fa?”. Il primo sostiene che la situazione sia migliorata dopo i governi di centrosinistra, affermando da Floris a DiMartedì: “sull’export adesso l’Italia va meglio della Germania e della Francia” e ancora “la produzione industriale in Italia sta andando meglio degli altri paesi europei”. Berlusconi sostiene invece al videoforum del Corriere che, rispetto al suo governo, “con Renzi ci sono stati molti più immigrati, più poveri, più disoccupati e più debito”.</p>
    <p>Queste affermazioni, di segno completamente opposto, in termini assoluti secondo il fact-checking di SkyTg24 sono tutte vere e entrambi i politici sembrano avere ragione. Tuttavia ambedue prendono in considerazione solo alcuni indicatori funzionali alla propria tesi (il cosidetto “cherry picking”), e non una tendenza più articolata. In questo modo è possibile dire una cosa e anche il suo contrario superando il vaglio di un fact checking.</p>
    <p>#Checkroom è l’approfondimento di Sky TG24 a cura di Nicola Ghittoni, in onda ogni giorno alle 20.50 e disponibile sui canali social e sul sito della testata, in cui sono messe sotto la lente tutte le dichiarazioni politiche, le promesse elettorali e le proposte dei partiti; #Checkroom non si limita a valutare la veridicità o meno di ogni affermazione, ma cerca di verificarne la fattibilità e controllarne la sostenibilità. Per fare questo Sky TG24 si avvale della collaborazione dell’osservatorio indipendente Openpolis.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>