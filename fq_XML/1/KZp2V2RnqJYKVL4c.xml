<doc sitename="Il Fatto Quotidiano" title="Berlusconi positivo, gli esami e la speranza di rientrare a casa subito dopo: così si è deciso il ricovero dell'ex premier al San Raffaele - Il Fatto Quotidiano" author="F Q" date="2020-09-05" url="https://www.ilfattoquotidiano.it/2020/09/05/berlusconi-positivo-gli-esami-e-la-speranza-di-rientrare-a-casa-subito-dopo-cosi-si-e-deciso-il-ricovero-dellex-premier-al-san-raffaele/5921227/" hostname="ilfattoquotidiano.it" description="Due ore, una tac e la decisione di trattenerlo in ospedale, per monitorare ancor più da vicino e in maniera costante quella polmonite bilaterale in stato “precoce”, sintomo di un attacco del Covid-19 più virulento dei giorni precedenti. Il ricovero di Silvio Berlusconi al San Raffaele è maturato tra le 22 di giovedì e la …" categories="Cronaca" tags="Alberto Zangrillo;Barbara Berlusconi;Coronavirus;Marina Berlusconi;Silvio Berlusconi" fingerprint="1bf618393983312d">
  <main><head rend="h1">Berlusconi positivo, gli esami e la speranza di rientrare a casa subito dopo: così si è deciso il ricovero dell’ex premier al San Raffaele</head><graphic src="https://st.ilfattoquotidiano.it/wp-content/uploads/2020/09/05/Berlusconi-San-Raffaele-690x362.jpg"/><p>Due ore, una <hi rend="#b">tac</hi> e la decisione di trattenerlo in ospedale, per monitorare ancor più da vicino e in maniera costante quella <hi rend="#b">polmonite bilaterale</hi> in stato “precoce”, sintomo di un attacco del <hi rend="#b">Covid-19</hi> più virulento dei giorni precedenti. Il ricovero di <hi rend="#b">Silvio Berlusconi</hi> al <hi rend="#b">San Raffaele</hi> è maturato tra le 22 di giovedì e la mezzanotte successiva, nonostante l’ex premier si sentisse sicuro di poter rientrare a <hi rend="#b">Villa San Martino</hi>, la sua residenza di <hi rend="#b">Arcore</hi> dove era stato isolato dopo la <hi rend="#b">positività</hi> al tampone. “Allora, gli <hi rend="#b">esami</hi> li abbiamo fatti e io <hi rend="#b">mi sento abbastanza bene</hi>. Adesso posso tornare a casa, giusto?”, ha chiesto, come riporta il <hi rend="#i">Corriere della Sera</hi>, allo<hi rend="#b"> staff medico</hi> dell’ospedale alle porte di <hi rend="#b">Milano</hi> coordinato dal suo medico personale <hi rend="#b">Alberto Zangrillo</hi>. A quel punto, l’ex cavaliere ha scoperto di dover restare nella struttura e l’umore, come ha spiegato nel pomeriggio di venerdì Zangrillo, si è fatto “non proprio dei migliori”.</p><p>Si sentiva convinto di poter rientrare ad Arcore, Berlusconi. Invece è isolato in un’area di<hi rend="#b"> 300 metri quadri</hi> e, visti i sintomi e l’<hi rend="#b">età “a rischio”</hi>, è probabile che il suo soggiorno si prolunghi per una <hi rend="#b">decina di giorni</hi> almeno. <hi rend="#b">“Fini precauzionali”</hi>, è il messaggio che gli ripetono e che viene veicolato all’esterno. Il fondatore di <hi rend="#b">Forza Italia</hi> compirà <hi rend="#b">84 anni</hi> il 29 settembre e la sua età consiglia la massima cautela. Due ore prima, per lo stesso motivo, era stato convinto a muoversi verso il San Raffaele per una tac ai <hi rend="#b">polmoni</hi>. Il responso, ad avviso di Zangrillo, è stato inequivocabile e di conseguenza anche la mossa successiva. È accaduto poco dopo la telefonata del presidente del Consiglio <hi rend="#b">Giuseppe Conte</hi>, “uno scambio cordiale e cortese, per fargli migliori <hi rend="#b">auspici</hi> di pronta guarigione”, ha spiegato il premier alla Festa del Fatto Quotidiano.</p><p>Fuori intanto, le <hi rend="#b">figlie</hi> e i <hi rend="#b">figli</hi> seguono con apprensione l’evolversi della situazione. <hi rend="#b">Barbara</hi>, anche lei positiva come <hi rend="#b">Luigi</hi>, interviene sui giornali per replicare alle <hi rend="#b">ricostruzioni</hi> che la vogliono come la<hi rend="#b"> prima contagiata</hi> a Villa Certosa. <hi rend="#b">“Non sono l’untrice”</hi>, dice e ripete. <ref target="https://www.ilfattoquotidiano.it/in-edicola/articoli/2020/09/05/barbara-si-difende-non-sono-luntrice-ma-marina-e-furiosa/5921015/">La primogenita Marina viene descritta come la più “furiosa”</ref>, perché per mesi è stata lei ad imporre la linea più restrittiva possibile sulla vita del padre. Il </p><p><hi rend="#b">lockdown</hi>trascorso in</p><p><hi rend="#b">Provenza</hi>con la fidanzata</p><p><hi rend="#b">Marta Fascina</hi>è stata una sua decisione, così come, stando alle ricostruzioni, è stata lei a spingere per il ricovero e un</p><p><hi rend="#b">monitoraggio</hi>continuo dell’</p><p><hi rend="#b">evoluzione clinica</hi>del contagio.</p><p><ref target="https://www.ilfattoquotidiano.it/2020/09/05/marina-berlusconi-a-me-attribuite-accuse-e-giudizi-mai-pronunciati-malattia-di-mio-padre-non-diventi-caccia-al-colpevole/5921267/">Allo stesso tempo chiede “ben maggiore rispetto” per la</ref>.</p><hi rend="#b">malattia</hi>del padre e parla di giorni segnati “dalla<hi rend="#b">ossessiva ricerca</hi>di conflitti” famigliari che “non esistono” e” da una<hi rend="#b">caccia al ‘colpevole’</hi>che lascia davvero sconcertati”<p>Di certo, secondo <hi rend="#i">Il Messaggero</hi>, c’è un messaggio di un <hi rend="#b">nipote</hi> di Berlusconi che fisserebbe il primo contagiato a <hi rend="#b">Villa Certosa</hi> al <hi rend="#b">10 agosto</hi>: “Abbiamo avuto una persona in Certosa che era positiva. Tuttavia il mio <hi rend="#b">medico di fiducia</hi> mi ha detto di non fare il <hi rend="#b">tampone</hi>. Ormai sono passati 15 giorni ed anche io mi sento la<hi rend="#b"> febbre”</hi>, il testo inviato a un amico il <hi rend="#b">25 agosto</hi>. In quei giorni Berlusconi è già ad Arcore, dove è rientrato il 19 agosto.<hi rend="#b"> Test negativi</hi> su test negativi fino all’altro giorno, quando il virus che girava negli ambienti che ha frequentato lo scorso mese non ha colpito anche lui.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>