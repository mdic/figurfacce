<doc sitename="Il Fatto Quotidiano" title="Meloni boccia il partito unico del centrodestra: &quot;Più rischi che vantaggi&quot;. Anche Fedriga contro: &quot;Non si crea in provetta&quot;" author="F Q" date="2021-06-17" url="https://www.ilfattoquotidiano.it/2021/06/17/meloni-boccia-il-partito-unico-del-centrodestra-piu-rischi-che-vantaggi-anche-fedriga-contro-non-si-crea-in-provetta/6232824/" hostname="ilfattoquotidiano.it" description="Gli elettori di Salvini sono scettici, così come lo è lo stesso leader della Lega. E anche Meloni lo boccia. Ma Berlusconi insiste" categories="Politica" tags="Giorgia Meloni;Silvio Berlusconi" fingerprint="2b9e29c4f9ac932d">
  <main>
    <head rend="h1">Meloni boccia il partito unico del centrodestra: “Più rischi che vantaggi”. Anche Fedriga contro: “Non si crea in provetta”</head>
    <graphic src="https://st.ilfattoquotidiano.it/wp-content/uploads/2021/06/17/berlusconi-meloni-1200-690x362.jpg"/>
    <p>Gli <ref target="https://www.ilfattoquotidiano.it/2021/06/05/partito-unico-lega-forza-italia-lo-scetticismo-degli-elettori-di-salvini-berlusconi-troppo-europeista/6221184/">elettori di Salvini sono scettici</ref>, così come lo è lo stesso leader della </p>
    <p><hi rend="#b">Lega</hi>. Eppure</p>
    <p><hi rend="#b">Berlusconi</hi>spinge per un</p>
    <p><ref target="https://www.ilfattoquotidiano.it/2021/06/15/berlusconi-spinge-per-creare-un-partito-unico-del-centrodestra-italiano-e-che-includa-anche-giorgia-meloni/6231168/">partito unico del centrodestra che includa anche</ref>. Ma a chiudere a questa prospettiva si aggiunge anche</p>
    <hi rend="#b">Fratelli d’Italia</hi>
    <p>
      <hi rend="#b">Giorgia</hi>
    </p>
    <p><hi rend="#b">Meloni</hi>, convinta che “il</p>
    <p><hi rend="#b">partito unico</hi>ha più rischi che vantaggi. Ho sempre pensato che le</p>
    <p><hi rend="#b">specificità</hi>di ogni partito siano la forza del centrodestra. Rappresentiamo più del</p>
    <p><hi rend="#b">50% degli elettori</hi>: omologare tutto ci farebbe perdere più di quanto potremmo guadagnare”. Lo dice in un’intervista al</p>
    <p><hi rend="#i">Corriere della Sera</hi>, dove rievoca anche l’esperienza del</p>
    <p><hi rend="#b">Popolo della Libertà</hi>. “Io ho vissuto l’esperienza del</p>
    <p><hi rend="#b">Pdl</hi>: dopo lo slancio iniziale, riuscire a conciliare le diverse identità ha portato a scontri e a mediazioni poco efficaci – ha aggiunto -. Mi sento di</p>
    <p><hi rend="#b">consigliare</hi>a tutti prudenza in questo dibattito, che agli italiani, alle prese con l’uscita dalla pandemia, la disoccupazione, la povertà, la crisi di molte imprese, può apparire lunare. Come ci organizzeremo non è l’interesse primario degli italiani. Lo è quello che faremo”.</p>
    <p>Concorda con <hi rend="#b">Salvini</hi> e <hi rend="#b">Meloni</hi> anche <hi rend="#b">Massimiliano Fedriga</hi>, governatore leghista del <hi rend="#b">Friuli</hi> e presidente della Conferenza delle Regioni, che in un’intervista a <hi rend="#i">Repubblica</hi> definisce quella di <hi rend="#b">Berlusconi </hi>una proposta “in buona fede” ma “forse prematura”. “Un partito unico non si crea in <hi rend="#b">provetta</hi>. Cominciamo con la federazione. Poi vedremo…”. <hi rend="#b">Fedriga</hi> sottolinea che sia “bene iniziare con la federazione che è già un passo importante” così come “è utile, anche all’interno del governo, che il <hi rend="#b">centrodestra</hi> possa parlare con una voce sola”. Quanto alla proposta di <hi rend="#b">Berlusconi</hi>, il <hi rend="#b">governatore</hi><hi rend="#b">leghista</hi> ritiene che il leader di <hi rend="#b">Forza Italia</hi> “creda davvero nel <hi rend="#b">progetto</hi>. Sa che l’unità del <hi rend="#b">centrodestra</hi> è un valore. Ma non è il momento di parlare di <hi rend="#b">partiti</hi><hi rend="#b">unici</hi>. Lavoriamo per una chiarezza delle coalizioni, per l’unità di intenti”. Ad esempio, spiega, “si lavorerà velocemente su portavoce unici dei gruppi parlamentari. L’importante è fare <hi rend="#b">squadra</hi>, in vista di appuntamenti come le riforme di fisco e giustizia”. In ogni caso, “conviene a tutti, questa <hi rend="#b">federazione</hi>. Dovrebbe coinvolgere in prospettiva pure <hi rend="#b">Meloni</hi>“. Un concetto ribadito anche dallo stesso <hi rend="#b">Salvini</hi> a <hi rend="#i">Radio Anch’io</hi>: “Il partito unico del centrodestra? Questo è un <hi rend="#b">dibattito</hi> che appassiona i giornalisti ma un po’ meno i cittadini. I partiti non si inventano dalla sera alla mattina… Io ho proposto una <hi rend="#b">federazione,</hi> una collaborazione per essere più efficaci”.</p>
    <p>Meloni su opposizione ed elezioni – La leader di <hi rend="#b">Fratelli d’Italia</hi> torna poi sulla scelta di stare all’opposizione una scelta, su cui la accusano di “lucrare”. “Lo sento dire spesso: ‘Meloni lucra sul suo stare all’opposizione’. Quando decidemmo di restare soli però in tanti prevedevano una nostra <hi rend="#b">sparizione</hi>. Ed era davvero un’ipotesi in campo. Ma è stata una scelta per <hi rend="#b">convinzione,</hi> non per <hi rend="#b">convenienza</hi>“. Quanto al governo <hi rend="#b">Draghi,</hi> i <hi rend="#b">rapporti</hi><hi rend="#b">personali</hi> con il premier, “possono essere buoni, ma i <hi rend="#b">problemi politici</hi> restano. C’è ancora troppa continuità col <hi rend="#b">governo</hi><hi rend="#b">precedente</hi>, anche se il lavoro di <hi rend="#b">Figliuolo</hi> non è comparabile con quello di <hi rend="#b">Arcuri</hi>. – ha aggiunto -. C’è una pericolosa confusione sui <hi rend="#b">vaccini</hi>, E ci sono risposte inevase su occupazione, imprese, prima ancora che sullo stop ai licenziamenti perché il tema vero sono le imprese che chiudono”. Meloni è poi convinta che dopo l’elezione del <hi rend="#b">presidente della Repubblica</hi> – le operazioni di voto per il suo successore inizieranno a inizio <hi rend="#b">febbraio 2022</hi> – “credo si debba andare subito alle elezioni – ha concluso -, perché siamo una <hi rend="#b">Repubblica</hi><hi rend="#b">parlamentare</hi> e le grandi scelte le fa il <hi rend="#b">Parlamento</hi>, che non può continuare a essere dominato da M5S e Pd, partiti che non rappresentano affatto la maggioranza del Paese”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>