<doc sitename="Il Fatto Quotidiano" title="La Confessione, Fabrizio Corona a Peter Gomez: &quot;Penso di finire presto ammazzato. Con le mie foto potevo far cadere dei governi&quot; - Il Fatto Quotidiano" author="F Q" date="2018-10-05" url="https://www.ilfattoquotidiano.it/2018/10/05/la-confessione-fabrizio-corona-a-peter-gomez-penso-di-finire-presto-ammazzato-con-le-mie-foto-potevo-far-cadere-dei-governi/4666189/" hostname="ilfattoquotidiano.it" description="Fabrizio Corona apre la seconda stagione de ‘La Confessione’ condotta da Peter Gomez. Su NOVE, venerdì 5 ottobre alle 23, l’ex agente dei fotografi, condannato per vari reati, racconta al giornalista uno spaccato legato al periodo dello scandalo delle cene di Arcore e Silvio Berlusconi. “Quando scoppiò il primo Ruby, mi vennero a rubare all’interno …" categories="TVLoft" tags="Bunga Bunga;Fabrizio Corona;La Confessione;Lele Mora;Loft;Peter Gomez;Silvio Berlusconi;TvLoft" fingerprint="f8dc70ed99d52e33">
  <main>
    <p><hi rend="#b">Fabrizio Corona </hi>apre la seconda stagione de<hi rend="#i"> ‘La Confessione’</hi> condotta da </p>
    <p><hi rend="#b">Peter Gomez</hi>. Su</p>
    <p><hi rend="#b">NOVE</hi>, venerdì 5 ottobre alle 23, l’ex agente dei fotografi, condannato per vari reati, racconta al giornalista uno spaccato legato al periodo dello scandalo delle cene di Arcore e</p>
    <p><hi rend="#b">Silvio Berlusconi</hi>. “Quando scoppiò il primo</p>
    <p><hi rend="#b">Ruby</hi>, mi vennero a rubare all’interno dell’ufficio tutti gli archivi fotografici – rivela Corona – perché si era sparsa la voce che io fossi perché l’unico ad avere le immagini del famoso</p>
    <p><hi rend="#b">Bunga bunga</hi>, di ciò che era successo all’interno”. “Ma senta, effettivamente lei aveva un archivio di foto non pubblicate?”, chiede il direttore de ilfattoquotidiano.it. “Assolutamente! Una marea”, ammette Corona. “Sono la sua assicurazione sulla vita?”, insiste Gomez. “No. La mia assicurazione sulla vita non c’è perché penso che nessuno me la possa dare, anzi, penso di</p>
    <p><hi rend="#b">finire presto ammazzato</hi>– dice Corona -. Ma quello non è un problema. Non mi voglio riferire soltanto a Berlusconi, ma avevo delle cose che avrebbero potuto far cadere governi, mille governi, mille situazioni. Quando poi diventi il numero uno in quel mestiere, ti arriva di tutto”. Come le foto dell’ex governatore della Regione Lazio Piero Marrazzo con una trans: “Sul</p>
    <p><hi rend="#b">caso Marrazzo</hi>, io fui il primo a essere chiamato dai carabinieri…”, ricorda Corona. “Per vendere il filmato …”, incalza Gomez. “Per vendere il filmato, fui il primo, infatti sono stato a testimoniare”, conferma l’ex agente dei fotografi. Di nuovo atteso nelle aule di giustizia anche per un altro scandalo: “Sarò testimone nel processo Ruby2, RubyTer”. Gomez chiede lumi sul suo futuro: “Ha detto che prima o poi farà politica”. “Mi piacerebbe molto”, conclude Corona.</p>
    <p><hi rend="#b"> “La Confessione”</hi> è un programma di</p>
    <p>
      <hi rend="#b">per</hi>
    </p>
    <ref target="https://www.tvloft.it/">Loft Produzioni</ref>
    <p><hi rend="#b">Discovery Italia</hi>. NOVE è visibile al</p>
    <p><hi rend="#b">canale 9 del Digitale Terrestre, su Sky Canale 145 e Tivùsat Canale 9</hi>. Per rivedere le puntate, abbonati alla piattaforma</p>
    <p><ref target="https://www.tvloft.it/">TvLoft.it</ref>.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>