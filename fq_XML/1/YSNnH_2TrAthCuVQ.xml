<doc sitename="Il Fatto Quotidiano" title="Gli auguri di Capodanno di Silvio Berlusconi: la foto con la fidanzata Marta Fascina e la figlia Marina è virale - Il Fatto Quotidiano" author="F Q" date="2021-01-01" url="https://www.ilfattoquotidiano.it/2021/01/01/gli-auguri-di-capodanno-di-silvio-berlusconi-la-foto-con-la-fidanzata-marta-fascina-e-la-figlia-marina-e-virale/6052856/" hostname="ilfattoquotidiano.it" description="“Accogliamo il nuovo anno con la speranza concreta che sia quello della svolta. Grazie ai vaccini, all’impegno dei medici e dei ricercatori, al senso di responsabilità dimostrato dagli italiani, il 2021 sarà l’anno del ritorno ad una vita normale e della ripartenza per l’Italia e per il mondo. A tutti gli italiani l’augurio di poter …" categories="Attualità" tags="Silvio Berlusconi" fingerprint="78e60c48393a41b9">
  <main>
    <p>“Accogliamo il nuovo anno con la speranza concreta che sia quello della svolta. Grazie ai vaccini, all’impegno dei medici e dei ricercatori, al senso di responsabilità dimostrato dagli italiani, il 2021 sarà l’anno del ritorno ad una vita normale e della ripartenza per l’Italia e per il mondo. A tutti gli italiani <hi rend="#b">l’augurio di poter realizzare nel 2021 i desideri più belli</hi> che ciascuno porta nel cuore, per sé e per le persone che ama”. Così scrive <hi rend="#b">Silvio Berlusconi</hi> pubblicando sui social una sua foto con la figlia<hi rend="#b"> Marina</hi> e con <hi rend="#b">Marta Fascina</hi>. L’ex premier è seduto al centro, con in braccio il suo cagnolino Dudù (con tanto di fiocco rosso al collo), mentre da un lato la fidanzata e dall’altro Marina lo abbracciano. Camicia annodata al collo e boccoli biondi in<hi rend="#b"> stile “Lady Oscar” per Marta Fascina</hi>, capello raccolto, <hi rend="#b">abito verde bosco con maniche a sbuffo e chocker coordinato </hi>invece per Marina.</p>
    <p>“Lasciamo alle spalle un anno fra i più difficili della storia contemporanea – prosegue<hi rend="#b"> il leader di Forza Italia</hi> – Alcuni di noi hanno avuto la fortuna di poter festeggiare il nuovo anno nel calore della famiglia e degli affetti più cari. Il mio pensiero affettuoso va soprattutto a chi invece sta trascorrendo il Capodanno lontano dalle persone amate, a chi sta soffrendo per il Covid o per altre malattie, ai medici che oggi lottano per salvare tante vite umane”.</p>
    <quote>Visualizza questo post su Instagram</quote>
  </main>
  <comments/>
</doc>