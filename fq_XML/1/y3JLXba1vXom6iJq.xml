<doc sitename="Il Fatto Quotidiano" title="Silvio Berlusconi, Lino Banfi: &quot;Lo vorrei presidente della Repubblica. L'11 luglio mi telefonerà per dirmi quello che mi dice da 40 anni&quot;" author="F Q" date="2021-07-05" url="https://www.ilfattoquotidiano.it/2021/07/05/silvio-berlusconi-lino-banfi-lo-vorrei-presidente-della-repubblica-l11-luglio-mi-telefonera-per-dirmi-quello-che-mi-dice-da-40-anni/6251312/" hostname="ilfattoquotidiano.it" description="&quot;ME LO DICE OGNI 11 LUGLIO DA 40 ANNI&quot; Le parole dell'attore che si aspetta la telefonata" categories="Attualità" tags="Lino Banfi;Silvio Berlusconi" fingerprint="a9a78dee886f6231">
  <main>
    <p>“<hi rend="#b">Sarebbe bellissimo</hi>“. Cosa? “<hi rend="#b">Silvio Berlusconi presidente della Repubblica</hi>“. A dirlo all’<hi rend="#b"> Adnkronos</hi> è </p>
    <p><hi rend="#b">Lino Banfi</hi>: “Leggo sui giornali di questa possibilità e ne sarei davvero felice ma glielo chiederò di persona tra pochi giorni, perché lui ogni anno,</p>
    <p><hi rend="#b">da quarant’anni</hi>, l’11 luglio che è il giorno del mio compleanno,</p>
    <p><hi rend="#b">mi telefona e mi dice ‘auguri vecchio’</hi>, perché sono nato poco più di due mesi prima di lui.</p>
    <p><hi rend="#b">Abbiamo entrambi quasi 85 anni</hi>. E l’11 luglio lo incoraggerò anche perché so che se andasse al Quirinale avrebbe vicino un uomo che è la sintesi, l’incarnazione della mediazione, che è</p>
    <p><hi rend="#b">Gianni Letta</hi>“. E ancora, l’attore scherza: “E poi, parlando pro domo mia con Berlusconi al Quirinale chissà che non si inventino un’altra onorificenza: io sono già stato nominato Cavaliere di Gran Croce, che è il grado più elevato dei cavalieri della Repubblica. Quindi dovrebbero coniarne una nuova,</p>
    <p><hi rend="#b">tipo il Nonno d’Italia o l’Allenatore del Quirinale,</hi>così gli consiglio i moduli che deve usare, se il 5-5-5 o la bi-zona (il riferimento è al mitico personaggio dell’allenatore Oronzo Canà,</p>
    <p><hi rend="#i">ndr</hi>) per affrontare con serenità tutte le grane che un garante della Costituzione si trova a fronteggiare”.</p>
  </main>
  <comments/>
</doc>