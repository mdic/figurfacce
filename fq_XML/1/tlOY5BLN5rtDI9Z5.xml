<doc sitename="Il Fatto Quotidiano" title="Caso Ruby, morta la teste Imane Fadil per &quot;mix di sostanze radioattive&quot;. La procura di Milano indaga per omicidio - Il Fatto Quotidiano" author="F Q" date="2019-03-15" url="https://www.ilfattoquotidiano.it/2019/03/15/caso-ruby-morta-la-testimone-imane-fadil-decesso-dovuto-a-mix-di-sostanze-radioattive-la-procura-di-milano-indaga-per-omicidio/5040409/" hostname="ilfattoquotidiano.it" description="È morta dopo un lungo ricovero in ospedale per un “mix di sostanze radioattive”. Sostanze, però, diverse dal polonio. E prima di morire ha telefonato al fratello e all’avvocato, per dire la stessa identica frase: “Mi hanno avvelenato“. È un vero e proprio mistero quello legato alla morte di Imane Fadil, modella marocchina di 34 anni, testimone …" categories="Giustizia" tags="Caso Ruby;Imane Fadil;Processo Ruby;Ruby;Silvio Berlusconi" fingerprint="aded15aa3c4b10b1">
  <main><head rend="h1">Caso Ruby, morta la teste Imane Fadil per “mix di sostanze radioattive”. La procura di Milano indaga per omicidio</head><graphic src="https://st.ilfattoquotidiano.it/wp-content/uploads/2019/03/15/imane-fadil-1350-675x275.jpg"/><p>È morta dopo un lungo ricovero in ospedale per un “mix di sostanze radioattive”. Sostanze, però, diverse dal polonio. E prima di morire ha telefonato al fratello e all’avvocato, per dire la stessa identica frase: “<hi rend="#b">Mi hanno</hi><hi rend="#b">avvelenato</hi>“. È un vero e proprio mistero quello legato alla morte di <hi rend="#b">Imane Fadil</hi>, modella marocchina di 34 anni, testimone del processo <hi rend="#b">Ruby ter,</hi> che vede tra gli imputati l’ex presidente del consiglio <hi rend="#b">Silvio Berlusconi</hi>. Due mesi fa aveva chiesto di costituirsi parte civile: richiesta rigettata dai giudici. La procura di <hi rend="#b">Milano</hi> ha aperto un’indagine per <hi rend="#b">omicidio volontario</hi> e sono stati gli esiti degli esami tossicologici disposti lo scorso 26 febbraio dai medici dell’<hi rend="#b">Humanitas</hi> di <hi rend="#b">Rozzano</hi>, dove era ricoverata, ed effettuati in un centro specializzato di Pavia a evidenziare che la donna è deceduta a causa di un “mix di sostanze radioattive”. Gli esiti, scrive l’<hi rend="#i">Ansa</hi>, sono arrivati il 6 marzo e trasmessi immediatamente dallo stesso ospedale alla Procura di Milano.</p><p><hi rend="#b">Disposta autopsia: “Sintomatologia da avvelenamento”-</hi> In ospedale era arrivata il 29 gennaio. Per trenta giorni esatti è rimasta ricoverata. “<hi rend="#b">Un mese d’agonia</hi>“, lo hanno definito gli investigatori. Poi l’uno marzo la morte, per cause ancora tutte da accertare. La notizia, infatti, è stata diffusa soltanto oggi, direttamente dal procuratore capo di Milano, <hi rend="#b">Francesco Greco</hi>. È lo stesso capo dell’ufficio inquirente lombardo a spiegare che la giovane aveva detto ai suoi familiari e avvocati che temeva di essere stata <hi rend="#b">avvelenata</hi>. Nella cartella clinica di <hi rend="#b">Fadil</hi>, spiega <hi rend="#b">Greco</hi>, ci sono “più <hi rend="#b">anomalie</hi>” e per capire la causa esatta della morte “è stata disposta <hi rend="#b">l’autopsia</hi>, che dovrebbe essere seguita a breve”. Ma visto il risultato degli <hi rend="#b">esami tossicologici</hi>, i tempi per effettuarla sono tutti da verificare, visto che le sostanze rilevate potrebbero mettere in pericolo i medici stessi.</p><p>La procura ha riferito di essere stata informata del decesso solo la settimana scorsa, quando l’avvocato di <hi rend="#b">Fadil</hi> si è rivolto alla magistratura. “I medici della clinica non hanno avvisato la procura del decesso”, ha detto il procuratore aggiunto <hi rend="#b">Tiziana Siciliano</hi>, titolare dell’inchiesta. Ma in serata in una nota l’<hi rend="#b">Humanitas</hi> ha spiegato: “Al decesso della paziente, il 1 marzo scorso, l’Autorità Giudiziaria ha disposto il sequestro di tutta la documentazione clinica e della salma. Il 6 marzo, Humanitas ha avuto gli esiti tossicologici degli accertamenti richiesti, lo ha prontamente comunicato agli inquirenti”. L’ospedale ha poi precisato di avere messo “in campo ogni intervento clinico possibile per la cura e l’assistenza” della giovane. Stando a quanto ricostruito, i medici dell’Humanitas dopo aver effettuato sulla giovane tutti gli esami <hi rend="#b">generali</hi><hi rend="#b">possibili</hi>,</p><p>poiché continuava lo stato di <hi rend="#b">sofferenza</hi> e di <hi rend="#b">agonia</hi>, il 26 febbraio scorso hanno deciso di disporre accertamenti tossicologici ad ampio spettro, che sono stati effettuati in un centro tossicologico specializzato di <hi rend="#b">Pavia</hi>. Il primo marzo la giovane è morta e, da quanto si è saputo, quello stesso giorno sono state sequestrate le <hi rend="#b">cartelle cliniche</hi>. Il <hi rend="#b">6 marzo</hi> è arrivato il referto tossicologico che parlava di sostanze radioattive, immediatamente trasmesso dall’ospedale all’autorità giudiziaria. La ragazza era risultata anche negativa agli esami che le erano stati effettuati per capire se facesse uso di sostanze stupefacenti.</p><p>Secondo le <hi rend="#b">indagini</hi>, la modella era stata ricoverata prima in terapia intensiva e poi rianimazione: è stata vigile fino all’ultimo, nonostante i forti dolori e il “<hi rend="#b">cedimento progressivo</hi> degli organi”. “Non c’è una diagnosi precisa sulla morte – ha detto l’aggiunto Siciliano – ma dalle <hi rend="#b">analisi</hi> emerge una <hi rend="#b">sintomatologia da avvelenamento</hi>“. A quanto si apprende da fonti vicine alla struttura ospedaliera, inoltre, la ragazza non si è mai ripresa durante tutta la <hi rend="#b">degenza</hi>: le cure non hanno avuto l’esito sperato. Il procuratore aggiunto <hi rend="#b">Tiziana Siciliano</hi> e il pm <hi rend="#b">Luca Gaglio</hi>, titolari dell’indagine, hanno sentito testimoni fino a tarda sera, incluso i medici curanti della giovane.</p><p><hi rend="#b">“Ha detto di essere stata avvelenata” –</hi> “Sono in corso gli accertamenti sui campioni di sangue prelevati durante il ricovero – spiega Greco – non si può escludere nessuna pista visto che dalla cartella clinica non emerge <hi rend="#b">nessuna malattia specifica</hi>“. La giovane riferiva di <hi rend="#b">gonfiori</hi> e <hi rend="#b">dolori</hi> al ventre. “Fadil – ha detto il procuratore di Milano – durante il ricovero ha telefonato ad alcune persone, il fratello e l’avvocato, sostenendo di<hi rend="#b"> essere stata avvelenata</hi>. Stiamo sentendo i testimoni, verranno sentiti anche i medici dell’<hi rend="#b">Humanitas</hi>, e abbiamo disposto l’acquisizione dei suoi oggetti personali”. Come per esempio il libro che la modella stava scrivendo: la procura ha <hi rend="#b">sequestrato</hi> le bozze di quel manoscritto. Quel libro, però, non sembra contenere elementi interessanti a spiegare il decesso della giovane.</p><p><hi rend="#b">L’ospedale: “Abbiamo riferito agli inquirenti”</hi> – <hi rend="#b">Greco</hi> ha spiegato che mai nelle settimane in cui la ragazza era ricoverata e nemmeno il giorno della morte, l’ospedale aveva comunicato alcunché alla <hi rend="#b">magistratura</hi>, sebbene non fossero state individuate le cause della morte e non ci fosse una diagnosi certa sul decesso. Con una nota l’ospedale <hi rend="#b">Humanitas</hi> ha voluto precisare che “la paziente è stata ricoverata lo scorso 29 gennaio in condizioni cliniche molto gravi. È stata presa in carico da una <hi rend="#b">équipe multidisciplinare</hi> che ha messo in campo ogni intervento clinico possibile per la cura e l’assistenza della paziente, compresi tutti gli approfondimenti diagnostici richiesti dai curanti”. Al decesso della paziente, si legge ancora nel comunicato, “il 1 marzo scorso, l’Autorità Giudiziaria ha disposto il sequestro di tutta la documentazione clinica e della salma. Il 6 marzo, Humanitas ha avuto gli esiti tossicologici degli accertamenti richiesti, lo ha prontamente comunicato agli inquirenti”. Per rispetto della <hi rend="#b">privacy</hi> e dell’indagine in corso, “<hi rend="#b">Humanitas</hi> non rilascerà ulteriori commenti su nessun aspetto di questa vicenda”.</p><p><hi rend="#b">L’avvocato: “Era sofferente ma lucida” –</hi> “Imane durante il mese di ricovero alla clinica Humanitas era sofferente ma mentalmente era lucida ed è rimasta lucida fino alla fine”, ha raccontato l’avvocato<hi rend="#b"> Paolo Sevesi</hi>, legale della modella. È Sevesi che ha accompagnato il fratello di Imane in procura dopo la morte della ragazza. “Che sostanza poteva essere ad averla avvelenata? Ci sono diverse ipotesi che sono al vaglio della Procura”, ha spiegato il legale. Che poi ha aggiunto: “Ho letto il libro che aveva scritto Imane sul caso Ruby ma non so se avesse trovato un editore. Di sicuro l’aveva terminato diversi mesi fa. Conoscendo la situazione e conoscendo bene Imane, <hi rend="#b">io una mia idea me la sono fatta,</hi> ma ci sono delle indagini in corso e di più non posso dire”.</p><p><hi rend="#b">La testimonianza al processo –</hi> La giovane, insieme ad <hi rend="#b">Ambra Battilana</hi> e <hi rend="#b">Chiara Danese</hi>, aveva raccontato agli inquirenti delle cosiddette “<hi rend="#b">cene eleganti</hi>” di Arcore, cioè le serate hot passate alla storia come il <hi rend="#b">bunga bunga</hi>. Fadil aveva partecipato a otto di quelle cene. Qualche tempo dopo si era presentata in procura, diventando testimone del caso <hi rend="#b">Ruby</hi>. Le tre ragazze, che avevano chiesto di costituirsi come parte civile, erano però state escluse dal filone principale del processo <hi rend="#b">Ruby ter</hi> perchè i giudici della settima sezione penale, davanti ai quali si celebra la tranche principale del processo che vede imputati Berlusconi e altre 27 persone per<hi rend="#b"> corruzione in atti giudiziari</hi>, (compresa<hi rend="#b"> Karima El Mahroug</hi> e molte altre olgettine che avrebbero testimoniato il falso), avevano ritenuto che i reati contestati non ledessero direttamente le tre ragazze, ma ‘<hi rend="#b">offendessero’ lo Stato</hi>. Imane, Ambra e Chiara avevano anche intavolato una trattativa con la senatrice di Forza Italia, <hi rend="#b">Maria Rosaria Rossi,</hi> fedelissima di Berlusconi, per un risarcimento in sede stragidiziale. Da indiscrezioni era trapelato che avessero chiesto danni per <hi rend="#b">2 milioni di euro</hi>. L’accordo, però, non era stato raggiunto e le trattative erano saltate. Le tre ragazze, a quel punto, avevano chiesto di costituirsi parte civile anche in una altro filone del processo, che vede imputati Berlusconi e la showgirl <hi rend="#b">Roberta Bonasia</hi>, pendente davanti ai giudici della quarta sezione penale e che presto verrà riunito con quello principale. A margine di una delle udienze, a cui non mancava mai, la modella 34enne aveva raccontato che stava scrivendo un libro sulle “<hi rend="#b">cene eleganti</hi>“.</p><p><hi rend="#b">L’intervista al Fatto: “Ad Arcore setta che adora il demonio” – </hi><ref target="https://www.ilfattoquotidiano.it/in-edicola/articoli/2018/04/24/le-notti-di-arcore-una-setta-del-male-con-tuniche-e-riti/4312178/">Di quel libro aveva parlato anche in un’intervista al Fatto Quotidiano dell’aprile scorso. “Voglio raccontare tutto. La cosa non si limita a un uomo potente che aveva delle ragazze. C’è molto di più in questa storia, cose molto più gravi”</ref>. La modella sosteneva di avere lasciato Arcore dopo aver ricevuto una proposta indecente. Dopo poco tempo era diventata una testimne dell’accusa. Al Fatto, però, Fadil aveva racconato anche dettagli mai resi in tribunale. “Questo signore fa parte di una <hi rend="#b">setta</hi> che invoca il <hi rend="#b">demonio</hi>. Sì lo so che sto dicendo una cosa forte, ma è così. E non lo so solo io, lo sanno tanti altri, che in quella casa accadevano oscenità continue. Una sorta di setta, fatta di sole donne, decine e decine di femmine complici”, era un altro passaggio del suo racconto. In cui diceva di aver “visto presenze strane, sinistre. Io sono sensitiva fin da bambina: da parte di mio padre discendo da una persona che è stata santificata e le dico che in quella casa ci sono presenze inquietanti. <hi rend="#b">Là dentro c’ è il Male</hi>, io l’ho visto, c’è <hi rend="#b">Lucifero</hi>“. Accuse gravi, sulle quali sosteneva di avere le prove. Che sarebbero state esibite, a suo dire, presto. “Non manca molto, devo solo finire questo libro. E poi il mondo saprà”.</p><p><hi rend="#b">Il caso dell’ex avvocato di Ruby –</hi><ref target="https://www.ilfattoquotidiano.it/2012/04/16/show-erotico-minetti-fagioli-vestite-suora-fini-water-racconto-fadil-processo-ruby/204736/">Recentemente, tra l’altro, il caso Ruby era tornato al centro della cronaca quando il procuratore aggiunto Siciliano e il sostituto Luca Gaglio</ref> avevano ascoltato come persona informata sui fatti la socia di studio dell’avvocato</p><p><ref target="https://www.ilfattoquotidiano.it/2019/01/30/ruby-lex-legale-verzini-accusa-berlusconi-e-il-giorno-dopo-e-a-zurigo-per-leutanasia/4934971/">, dopo che il giorno precedente</ref></p><hi rend="#b">Egidio Verzini</hi>, morto col suicidio assistito in Svizzera il 5 dicembre<p><ref target="https://www.ilfattoquotidiano.it/2018/12/04/ruby-lex-legale-da-berlusconi-5-milioni-tramite-una-banca-ad-antigua-sapeva-che-era-minorenne/4812210/">aveva raccontato, in un comunicato affidato all’</ref>che Berlusconi avrebbe versato 5 milioni di euro a</p><hi rend="#i">Ansa</hi>,<p><hi rend="#b">Karima El Mahroug</hi>, con i soldi transitati da</p><p><hi rend="#b">Antigua in Messico.</hi>Verzini fu legale di Ruby nel 2011. La sua socia di studio ha confermato che il legale decise di fare quelle rivelazioni per una “</p><p><hi rend="#b">esigenza di giustizia</hi>” e per un “</p><p><hi rend="#b">dovere etico</hi>“, come da lui stesso scritto nel comunicato, ma che lei non sapeva altro su questa sua scelta. Verzini era già stato sentito quattro volte nel corso delle indagini, avvalendosi più volte del</p><p><hi rend="#b">segreto professionale</hi>: era anche un teste dell’accusa nel processo in corso. Nel comunicato diffuso un giorno prima di morire parlò di “un</p><p><hi rend="#b">pagamento di 5 milioni di euro</hi>eseguito tramite la banca Antigua Commercial Bank su un conto presso una banca in Messico”, sostenendo che la “operazione Ruby” sarebbe stata “interamente diretta dall’avvocato Ghedini con la collaborazione di Luca Risso”, ex compagno di Karima. Lo storico legale di Berlusconi aveva annunciato</p><p><hi rend="#b">querela</hi>. Nell’ultima riga del comunicato Verzini aveva scritto di essere “i</p><p><hi rend="#b">n possesso di ulteriori elementi ed informazioni documentate</hi>“. Ed è proprio su questo aspetto, ossia sulla ricerca di carte e documenti per trovare riscontri alle sue dichiarazioni, che si stanno concentrando le indagini in corso dei pm, i quali poi depositeranno gli atti dei nuovi accertamenti nel dibattimento in corso. Il processo ha al centro i milioni di euro che l’ex premier avrebbe versato a Ruby e alle ‘Olgettine’ per</p><p><hi rend="#b">ottenere il silenzio</hi>o la reticenza sulle serate ad Arcore. A quel processo Imane Fadil voleva costituirsi parte civile. Poi il 29 gennaio è finita in ospedale: stava male, sosteneva di essere stata avvelenta. È morta dopo un mese di agonia.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>