<doc sitename="Il Fatto Quotidiano" title="Elezioni regionali, il sondaggio: Liguria a Toti, Puglia a Fitto e Marche ad Acquaroli. In Campania riconfermato De Luca - Il Fatto Quotidiano" author="F Q" date="2020-06-25" url="https://www.ilfattoquotidiano.it/2020/06/25/elezioni-regionali-il-sondaggio-liguria-a-toti-puglia-a-fitto-e-marche-ad-acquarolia-al-centrosinistra-solo-la-campania-con-la-riconferma-di-de-luca/5847838/" hostname="ilfattoquotidiano.it" description="Liguria, Puglia e Marche al centrodestra, Campania al centrosinista. E’ quanto emerge dai sondaggi dell’istituto Noto realizzato per Porta a Porta in vista delle elezioni regionali che si terranno a settembre dopo il rinvio della scorsa primavera a causa dell’emergenza Coronavirus. Le quattro regioni citate, tuttavia, non saranno le uniche ad andare alle urne, visto …" categories="Politica" tags="Elezioni Regionali 2020;Giorgia Meloni;Matteo Salvini;Michele Emiliano;Silvio Berlusconi" fingerprint="2c07f405dd224d25">
  <main>
    <head rend="h1">Elezioni regionali, il sondaggio: Liguria a Toti, Puglia a Fitto e Marche ad Acquaroli. In Campania riconfermato De Luca</head>
    <graphic src="https://st.ilfattoquotidiano.it/wp-content/uploads/2020/06/22/centrodestra-690x362.jpg"/>
    <p><hi rend="#b">Liguria</hi>, Puglia e <hi rend="#b">Marche</hi> al centrodestra, <hi rend="#b">Campania</hi> al centrosinista. E’ quanto emerge dai sondaggi dell’istituto Noto realizzato per Porta a Porta in vista delle <hi rend="#b">elezioni regionali</hi> che si terranno a settembre dopo il rinvio della scorsa primavera a causa dell’emergenza <hi rend="#b">Coronavirus</hi>. Le quattro regioni citate, tuttavia, non saranno le uniche ad andare alle urne, visto che si voterà anche in Toscana, <hi rend="#b">Veneto</hi> e Valle d’Aosta.</p>
    <p>Tornando alle rilevazioni di Noto, in Liguria <hi rend="#b">Giovanni</hi><hi rend="#b">Toti</hi> è dato vincente, ma con un margine di vantaggio più risicato di quanto si pensasse rispetto al candidato del <hi rend="#b">centrosinistra</hi>. Che, necessario sottolinearlo, ancora non ha ufficializzato il nome su cui puntare. Nel sondaggio in questione, tuttavia, è indicato come <hi rend="#b">candidato</hi> governatore di Pd e M5s il giornalista del <hi rend="#i">Fatto Quotidiano</hi><hi rend="#b">Ferruccio</hi><hi rend="#b">Sansa</hi>, che sarebbe staccato di sette punti (42% contro il 49%) dall’attuale presidente regionale (espressione del centrodestra), che quindi sarebbe <hi rend="#b">riconfermato</hi>.</p>
    <p>Chi invece non riuscirebbe ad avere il via libera per il secondo mandato è <hi rend="#b">Michele Emiliano</hi> in Puglia. L’attuale governatore, infatti, è dato al 38% dei consensi contro il il 45% di <hi rend="#b">Raffaele</hi><hi rend="#b">Fitto</hi>, nome scelto dal centrodestra unito. Se le urne confermassero le <hi rend="#b">indicazioni</hi> dei sondaggi, per Fitto si tratterebbe di un ritorno, visto che è stato governatore dal 2000 al 2005 negli anni precedenti ai due mandati di <hi rend="#b">Nichi</hi><hi rend="#b">Vendola</hi>. In Puglia tuttavia ci sono ancora una serie di variabili da valutare, prima fra tutte l’eventuale alleanza di Emiliano con i 5 Stelle, che secondo Noto racimolerebbero l’11 per cento dei consensi con <hi rend="#b">Antonella</hi><hi rend="#b">Laricchia</hi> candidata. <hi rend="#b">Ivan Scalfarotto</hi>, il nome scelto dai renziani di <hi rend="#b">Italia</hi><hi rend="#b">Viva</hi>, è dato invece al 4 per cento.</p>
    <p>Situazione simile in <hi rend="#b">Campania</hi>, ma a parti invertite. Secondo la rilevazione di Noto, il governatore uscente Vincenzo De Luca è in vantaggio di sei punti percentuali rispetto a <hi rend="#b">Stefano</hi><hi rend="#b">Caldoro</hi>, nome scelto dal centrodestra: 45 per cento contro 39 per cento. <hi rend="#b">Valeria Ciarambino</hi>, esponente del Movimento 5 Stelle, è data al 13 per cento. Nelle Marche, invece, <hi rend="#b">Francesco</hi><hi rend="#b">Acquaroli</hi> (Fratelli d’Italia) è dato al 48%, mentre Maurizio Mangialari (centrosinistra) è al 40 e Mercorelli dei 5 Stelle al 9.</p>
    <p>Noto ha calcolato anche quanto racimolerebbe una eventuale Lista Conte alle elezioni politiche: se il premier decidesse di fondare un partito a sentire <hi rend="#b">Noto</hi> prenderebbe il 14 per cento dei consensi e farebbe perdere voti soprattutto a Pd e M5S che, con uno scenario del genere, si attesterebbero entrambi attorno all’11%. In assenza di una lista Conte, il Pd sarebbe al 19,5 e i 5 stelle al 17 per cento. In entrambi in casi, la somma dei partiti della attuale coalizione di governo sarebbe il 41,5%. Arriverebbe invece al 43 invece nel caso di <hi rend="#b">Giuseppe</hi><hi rend="#b">Conte</hi>, leader dei 5 stelle. Con il premier M5S arriverebbe al 23% seguito dal Pd al 16%. Con ogni scenario, <hi rend="#b">Italia</hi><hi rend="#b">VIva</hi> è data tra 3,5 e il 4% mentre Leu tra 1 e l’1,5%. Anche per quanto riguarda il centrodestra, la presenza o meno di una lista Conte o con Conte leader M5S, <hi rend="#b">cambierebbe</hi> poco con la Lega sempre attorno al 28,5%, Fdi al 14 e Forza Italia al 7.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>