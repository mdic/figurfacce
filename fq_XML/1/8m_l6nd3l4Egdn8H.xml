<doc sitename="Il Fatto Quotidiano" title="Elezioni, Travaglio a Bonino: “Ha detto che tornerebbe a fare un governo con Berlusconi”. E la leader di +Europa si infuria - Il Fatto Quotidiano" author="Gisella Ruccia" date="2018-02-23" url="https://www.ilfattoquotidiano.it/2018/02/23/elezioni-travaglio-a-bonino-ha-detto-che-tornerebbe-a-fare-un-governo-con-berlusconi-e-la-leader-di-europa-si-infuria/4182567/" hostname="ilfattoquotidiano.it" description="Vis-à-vis a Otto e Mezzo (La7) tra Emma Bonino, leader della lista +Europa, e il direttore de Il Fatto Quotidiano, Marco Travaglio. L’ex parlamentare radicale osserva: “Una delle cose che lei mi attribuisce è quella di essere membro fondatore del Gruppo Bilderberg descritto come il Ku Klux Klan. E non sono d’accordo. La differenza di …" categories="Elezioni Politiche 2018" tags="Emma Bonino;La7;Marco Travaglio;Più Europa;Polemica;Silvio Berlusconi" fingerprint="fc8fca7d53824809">
  <main>
    <p>Vis-à-vis a <ref target="http://www.la7.it/otto-e-mezzo"> Otto e Mezzo</ref> (La7) tra </p>
    <p><hi rend="#b">Emma Bonino</hi>, leader della lista</p>
    <p><hi rend="#b">+Europa</hi>, e il direttore de</p>
    <p><hi rend="#b">Il Fatto Quotidiano, Marco Travaglio</hi>. L’ex parlamentare radicale osserva: “Una delle cose che lei mi attribuisce è quella di essere membro fondatore del</p>
    <p><hi rend="#b">Gruppo Bilderberg</hi>descritto come il</p>
    <p><hi rend="#b">Ku Klux Klan</hi>. E non sono d’accordo. La differenza di idee è il lievito della democrazia e io penso che sia importante avere idee diverse, come sulla</p>
    <p><hi rend="#b">giustizia</hi>, ad esempio, o su altro. Mi piacerebbe un pochino di più di rispetto personale”. “Come le ho confermato, il rispetto personale c’è” – puntualizza Travaglio – “ma c’è un dissenso evidente su altre cose e io non l’ho mai nascosto”. “Manco io”, replica Bonino. Il direttore del Fatto ribadisce: “Lei ancora adesso dice che ha governato con</p>
    <p><hi rend="#b">Berlusconi</hi>e ci si è trovata bene. Ecco, io non capisco come ci si possa trovare bene con Berlusconi. Lui si è fatto gli affari propri e ha fatto una serie innumerevole di leggi vergognose”. “Guardi che non so io a cosa lei si riferisce” – ribatte, piccata, la leader di +Europa- “Sono io che non capisco lei”. “Lei ha detto addirittura che vorrebbe tornare a fare un governo con Berlusconi” – osserva Travaglio – “Lei è stato anche ministro del</p>
    <p><hi rend="#b">governo Letta</hi>appoggiato da Berlusconi”. E Bonino si infuria: “Adesso basta! Nel governo Letta, dopo la paralisi del</p>
    <p><hi rend="#b">2013</hi>, penso che in quei 10 mesi di aver dato un impulso importante alla</p>
    <p><hi rend="#b">politica estera</hi>del mio Paese e di essere riuscita a far tornare la</p>
    <p><hi rend="#b">Shalabayeva</hi>, che fu un errore di un altro ministero. La prego di credermi: quel governo uscì dall’impossibilità delle urne di formare una maggioranza, lo stesso rischio che si sta presentando adesso con le elezioni del 4 marzo”. Emma Bonino invita tutti ad andare a votare e risponde su Berlusconi: “Nel ‘94 lui offrì senza contropartite la possibilità di eleggere dei Radicali, riconoscendo una esperienza istituzionale radicale che il nuovismo di Forza Italia non aveva.</p>
    <p><hi rend="#b">Marco Pannella</hi>accettò e a partire da lì, io poi andai, peraltro velocissimamente, alla Commissione Europea”</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>