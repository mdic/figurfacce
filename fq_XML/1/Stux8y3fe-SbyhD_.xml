<doc sitename="Il Fatto Quotidiano" title="Berlusconi: &quot;M5s? Non ha mai fatto niente di buono per sé e per la famiglia. Grillo? Voleva essere pagato in nero&quot; - Il Fatto Quotidiano" author="Gisella Ruccia" date="2017-06-23" url="http://www.ilfattoquotidiano.it/2017/06/23/berlusconi-m5s-non-ha-mai-fatto-niente-di-buono-per-se-e-per-la-famiglia-grillo-voleva-essere-pagato-in-nero/3681114/" hostname="ilfattoquotidiano.it" description="“Alleanza con la Lega a Genova per i ballottaggi? È l’unico sistema che abbiamo per portare il centrodestra alla vittoria”. Esordisce così Silvio Berlusconi in una intervista a David Parenzo per L’Aria che Tira (La7). Il Cavaliere, alla domanda su chi sia preferibile tra Umberto Bossi e Matteo Salvini, risponde: “Dipende dalle stagioni. Uno va …" categories="La7" tags="Angelino Alfano;Beppe Grillo;Forza Italia;La7;Lega;Matteo Salvini;Movimento 5 Stelle;Silvio Berlusconi;Virginia Raggi" fingerprint="a9c724f8f2661701">
  <main>
    <p>“Alleanza con la<hi rend="#b"> Lega</hi> a <hi rend="#b">Genova</hi> per i ballottaggi? È l’unico sistema che abbiamo per portare il centrodestra alla vittoria”. Esordisce così <hi rend="#b">Silvio Berlusconi </hi>in una intervista a <hi rend="#b">David Parenzo</hi> per <ref target="http://www.la7.it/laria-che-tira"> L’Aria che Tira (La7)</ref>. Il Cavaliere, alla domanda su chi sia preferibile tra </p>
    <p><hi rend="#b">Umberto Bossi</hi>e</p>
    <p><hi rend="#b">Matteo Salvini</hi>, risponde: “Dipende dalle stagioni.</p>
    <p><hi rend="#b">Uno va bene come l’altro. Io sono concavo e convesso</hi>, quindi con me tutti quanti possono trovare il modo di intendersi.</p>
    <p><hi rend="#b">Salvini sembra essere più vicino al M5S? Non è mica suicida</hi>, sa chi sono i 5 Stelle:</p>
    <p><hi rend="#b">non hanno né arte, né parte</hi>e possono sposare oggi un’idea per poi cambiarla subito il giorno dopo. I loro elettori sono in buona fede, ma da un momento all’altro si accorgeranno di questo”. Staffilata anche al leader del M5S: “</p>
    <p><hi rend="#b">Grillo come comico era formidabile. Peccato che voleva sempre essere pagato in nero</hi>“. E a Parenzo che chiede se si tratta di una battuta, risponde: “Sì, è una</p>
    <p><hi rend="#b">battuta</hi>. Assolutamente”. Poi aggiunge: “La classe dirigente del</p>
    <p><hi rend="#b">M5S</hi>?</p>
    <p><hi rend="#b">Sono tutte persone che prima, in ‘grandissimissima’ maggioranza, non avevano mai fatto niente di buono per sé e per la propria famiglia.</hi>Mi sembra che il 76% di loro non ha mai presentato una dichiarazione di redditi. Ora sono loro i veri professionisti della politica, perché vivono della indennità parlamentare.</p>
    <p><hi rend="#b">Di Maio e Di Battista</hi>” – continua – “prima di diventare parlamentari, dichiaravano</p>
    <p><hi rend="#b">reddito zero</hi>. Adesso invece vogliono tutti quanti stare lì più a lungo possibile, perché calcolano che da qui a febbraio o a marzo del 2018 ci sono ancora 100mila euro da prendere. Moltissimi di loro, dopo l’esperienza parlamentare, non avrebbero più un lavoro”. Sulla sindaca di Roma,</p>
    <p><hi rend="#b">Virginia Raggi</hi>, osserva: “</p>
    <p><hi rend="#b">Le suggerisco di fregarsene di queste inchieste e di questi avvisi di garanzia</hi>. Se ci saranno, resti solidamente al suo posto, perché la dobbiamo smettere di buttare per aria i risultati elettorali, cioè la stessa democrazia, per accuse non provate. Poi ci sono altri motivi per cui la signora dovrebbe dimettersi”. Battuta finale sull’ex alleato</p>
    <p><hi rend="#b">Angelino Alfano</hi>: “È difficile che i nostri elettori possano accettare il ritorno di uno che ha sostenuto per 3 volte la sinistra. E quindi</p>
    <p><hi rend="#b">è improbabile che possa tornare tra noi</hi>“</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>