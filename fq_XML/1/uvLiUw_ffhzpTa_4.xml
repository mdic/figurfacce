<doc sitename="Il Fatto Quotidiano" title="Fabrizia Carminati: &quot;Ho avuto una relazione con Silvio Berlusconi. Poi un giorno, a teatro...&quot; - Il Fatto Quotidiano" author="F Q" date="2020-07-14" url="https://www.ilfattoquotidiano.it/2020/07/14/fabrizia-carminati-ho-avuto-una-relazione-con-silvio-berlusconi-poi-un-giorno-a-teatro/5867358/" hostname="ilfattoquotidiano.it" description="Fabrizia Carminati, volto Mediaset anni ’80, è da un pezzo lontana dalle scene. L’ha raggiunta telefonicamente Giovanni Terzi per Libero e la chiacchierata con il volto di Help tutto per denaro si è rivelata ricca di sorprese e di rivelazioni. “Erano anni meravigliosi ed io sono stata veramente fortunata ad averli vissuti professionalmente”, ha raccontato …" categories="Attualità" tags="Silvio Berlusconi" fingerprint="6b0dc02f01ef9cb8">
  <main>
    <p><hi rend="#b">Fabrizia Carminati</hi>, volto Mediaset anni ’80, <hi rend="#b">è da un pezzo lontana dalle scene</hi>. L’ha raggiunta telefonicamente <hi rend="#b">Giovanni Terzi</hi> per <hi rend="#i">Libero</hi> e la chiacchierata con il volto di <hi rend="#i">Help tutto per denaro</hi> si è rivelata ricca di sorprese e di rivelazioni. “<hi rend="#b">Erano anni meravigliosi ed io sono stata veramente fortunata</hi> ad averli vissuti professionalmente”, ha raccontato Fabrizia. E oggi? “Innanzitutto mi occupo di mio marito, che per troppo tempo ho trascurato, e di mio figlio Massimiliano; entrambe le cose mi danno enormi soddisfazioni. <hi rend="#b">Due anni fa ho smesso di lavorare per Primantenna</hi> una rete privata, dove facevo un programma di cucina”. Carminati racconta di come fu <hi rend="#b">Mike Bongiorno</hi> a sceglierla per Canale58: “Ero arrivata a Milano 2 con la mia 500 e non avrei mai immaginato di firmare il mio contratto con Silvio Berlusconi”. E non ha dubbi quando Terzi le chiede, diretto,<hi rend="#b"> se ebbe una relazione con Berlusconi</hi>: “Assolutamente sì. <hi rend="#b">È un uomo affascinante ed galante</hi>. Veniva sempre ad ogni registrazione che facevo e poi ci portava tutti fuori a mangiare allo Sporting di Milano 2 alla sera. Era piacevole, intelligente e si metteva a cantare e suonare al pianoforte. Furono anni irripetibili”. La storia tra i due finì perché, stando alla versione Carminati,<hi rend="#b"> una sera andarono insieme teatro e l’attrice protagonista dello spettacolo era Veronica Lario</hi>. Il resto è storia ma Fabrizia ha un “bel ricordo” di Berlusconi. La sua sparizione dalle scene la commenta così: “Non l’ho mai capito! Iniziavo a chiamare la Ruffini e altre persone di Mediaset ma tutte mi rispondevano nello stesso modo…”.</p>
    <head rend="h2">
      <ref target="https://www.ilfattoquotidiano.it/fq-magazine/attualita/">Attualità</ref>
    </head>
    <head rend="h1">Fabrizia Carminati: “Ho avuto una relazione con Silvio Berlusconi. Poi un giorno, a teatro…”</head>
    <head rend="h2">L'ha raggiunta telefonicamente Giovanni Terzi per Libero e la chiacchierata con il volto Mediaset anni '80 si è rivelata ricca di sorprese e di rivelazioni</head>
    <graphic src="https://st.ilfattoquotidiano.it/wp-content/uploads/2020/07/14/carminati1200-1200x630.jpg" alt="Fabrizia Carminati: “Ho avuto una relazione con Silvio Berlusconi. Poi un giorno, a teatro…”"/>
  </main>
  <comments/>
</doc>