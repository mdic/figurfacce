<doc sitename="Il Fatto Quotidiano" title="Cessione Milan ai cinesi, Calcio&amp;Finanza: &quot;La seconda tranche da 100 milioni arriva da società offshore delle Isole Vergini&quot; - Il Fatto Quotidiano" author="Andrea Tundo" date="2017-01-05" url="http://www.ilfattoquotidiano.it/2017/01/05/cessione-milan-ai-cinesi-calciofinanza-la-seconda-tranche-da-100-milioni-arriva-da-societa-offshore-delle-isole-vergini/3298095/" hostname="ilfattoquotidiano.it" description="I tifosi del Milan se lo chiedono da mesi. E i dubbi sono aumentati dopo lo slittamento del closing a marzo. Da dove arrivano i soldi con cui sono state pagate le due caparre negli scorsi mesi? E perché quei 200 milioni sono riusciti ad arrivare nelle casse di Fininvest, mentre il saldo si dice …" categories="Calcio" tags="Cinesi;Commissione Antimafia;Milan;Serie A;Silvio Berlusconi" fingerprint="28c1722e212e9428">
  <main><head rend="h1">Cessione Milan ai cinesi, Calcio&amp;Finanza: “La seconda tranche da 100 milioni arriva da società offshore delle Isole Vergini”</head><graphic src="https://st.ilfattoquotidiano.it/wp-content/uploads/2016/12/berlusconi-milan-675.jpg"/><p>I tifosi del <hi rend="#b">Milan</hi> se lo chiedono da mesi. E i dubbi sono aumentati dopo lo slittamento del <hi rend="#b">closing</hi> a marzo. Da dove arrivano i <hi rend="#b">soldi</hi> con cui sono state pagate le due caparre negli scorsi mesi? E perché quei 200 milioni sono riusciti ad arrivare nelle casse di <hi rend="#b">Fininvest</hi>, mentre il saldo si dice non avvenga a causa delle autorizzazioni governative di <hi rend="#b">Pechino</hi>? Una risposta l’ha fornita <hi rend="#i"> Calcio&amp;Finanza </hi>pubblicando in esclusiva un documento che ricostruisce da dove siano partiti i 100 milioni della seconda </p><p><hi rend="#b">caparra</hi>, versata lo scorso 13 dicembre,</p><p><ref target="http://www.ilfattoquotidiano.it/2016/08/05/milan-berlusconi-ha-venduto-ai-cinesi-per-740-milioni-di-euro/2957688/">e necessaria per lo slittamento della</ref></p><hi rend="#b">compravendita</hi>del 99.93% del club di tre mesi, dopo il rinvio del primo closing fissato ad agosto e previsto a<hi rend="#b">dicembre</hi>.<p>“Una risposta arriva da alcuni<hi rend="#b"> documenti ufficiali</hi> di alcune società veicolo del gruppo <hi rend="#b">Sino-Europe Sports Investment</hi>”, che <hi rend="#i">Calcio&amp;Finanza</hi> ha potuto consultare. In particolare si tratta “di un contratto di pegno sull’intero capitale della società veicolo <hi rend="#b">Rossoneri Champions</hi> (con sede ad <hi rend="#b">Hong Kong</hi>), che la società controllante <hi rend="#b">Rossoneri Sport Investment</hi> (anch’essa con sede nell’ex colonia britannica) ha concesso come garanzia alla <hi rend="#b">società</hi> che ha effettivamente messo a disposizione le risorse utilizzate per la<hi rend="#b"> seconda caparra</hi>”.</p><p>E qui viene il punto. Perché quest’ultima, la <hi rend="#b">Willy Shine Internation Holdings Limited</hi> ha sede a <hi rend="#b">Tortola</hi>, nelle<hi rend="#b"> Isole Vergini britanniche</hi>, uno dei paradisi fiscali più noti al mondo. Secondo <hi rend="#i">Calcio&amp;Finanza</hi>, proprio nel giorno in cui Sino Europe ha girato a <hi rend="#b">Fininvest</hi> la seconda caparra da 100 milioni, Willy Shine International Holdings “ha effettuato un <hi rend="#b">prestito</hi> di circa 102 milioni di euro a <hi rend="#b">Rossoneri Champions</hi>, ottenendo come garanzia il pegno sull’intero capitale di quest’ultima”, un’inezia rispetto al prestito, visto che il capitale sociale della <hi rend="#b">Rossoneri</hi> è di 12mila euro. Sarebbe quindi questo il modo con cui <hi rend="#b">Sino Europ</hi>e ha fatto fronte agli impegni presi per l’acquisto del club dalla holding della famiglia <hi rend="#b">Berlusconi</hi>.</p><p>È impossibile risalire a chi effettivamente controlli la Willy Shine International Holdings, quindi di chi siano davvero i <hi rend="#b">fondi</hi><hi rend="#b">arrivati</hi> nelle casse di Fininvest, poiché le società registrate alle Isole Vergini Britanniche non hanno obblighi di <hi rend="#b">pubblicazione</hi> dell’elenco dei propri amministratori e tanto meno dei propri <hi rend="#b">azionisti</hi>. Le fonti vicine alla trattativa, interpellate da <hi rend="#i">Calcio&amp;Finanza</hi>, sostengono che “i capitali utilizzati per pagare la <hi rend="#b">caparra</hi> sono integralmente di Sino-Europe Sports Investment”, ma dai documenti a disposizione dello stesso sito, l’unica certezza è che a firmare il contratto tra <hi rend="#b">Willy Shine</hi> e Rossoneri Champions sono stati <hi rend="#b">Ren Yubing</hi> per conto della prima società e<hi rend="#b"> Chen Huashan</hi> per Rossoneri. Huashuan è segnalato da mesi come uno dei <hi rend="#b">referenti</hi> di Sino Europe, ma su di lui si sa poco, anche meno dei nomi venuti allo scoperto, <hi rend="#b">Han Li</hi> e <hi rend="#b">Yonghong Li</hi>, con quest’ultimo che – sempre che non si tratti di un caso di omonimia – è tra i personaggi emersi nei <hi rend="#b">Panama Papers</hi>.</p><p>Chi c’è dunque dietro almeno una delle due <hi rend="#b">caparre</hi> versate finora? Impossibile comprenderlo a <hi rend="#b">fondo</hi>. La <hi rend="#b">cessione</hi> resta comunque <hi rend="#b">ingarbugliata</hi>, tanto che nelle scorse settimane anche il consigliere comunale di Milano,<hi rend="#b"> David Gentili</hi>, presidente della <hi rend="#b">Commissione Antimafia</hi> del capoluogo lombardo, aveva suonato il campanello d’allarme e chiesto <hi rend="#b">trasparenza</hi>: “<ref target="http://www.ilfattoquotidiano.it/2016/11/16/milan-e-inter-no-alla-concessione-di-san-siro-se-non-rivelano-effettivi-proprietari/3197723/">Abbiamo una situazione particolare ed emblematica per il contrasto al riciclaggio e la possibilità che strutture opache agiscano a Milano</ref>”. E come segnalato da </p><p><hi rend="#i">ilfattoquotidiano.it</hi>, il problema resta principalmente uno: se la</p><p><hi rend="#b">trattativa</hi>andrà a buon fine, i nomi dovranno conoscersi per forza e saranno vagliati dalla</p><p><hi rend="#b">Figc</hi>, ma se la</p><p><hi rend="#b">cessione</hi>dovesse sfumare,</p><p><ref target="http://www.ilfattoquotidiano.it/2016/12/07/milan-closing-con-i-cinesi-ancora-rinviato-e-intanto-nelle-casse-di-berlusconi-entrano-altri-100-milioni/3243865/">almeno 200 milioni saranno arrivati in</ref></p><hi rend="#b">Italia</hi>con il concreto rischio di non sapere chi li ha realmente<hi rend="#b">versati</hi>.</main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>