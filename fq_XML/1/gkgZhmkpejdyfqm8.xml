<doc sitename="Il Fatto Quotidiano" title="Luigi Berlusconi, il figlio di Silvio diventa papà: &quot;Lui e la compagna aspettano un figlio&quot; - Il Fatto Quotidiano" author="F Q" date="2019-10-03" url="https://www.ilfattoquotidiano.it/2019/10/03/luigi-berlusconi-il-figlio-di-silvio-diventa-papa-lui-e-la-compagna-aspettano-un-figlio/5494122/" hostname="ilfattoquotidiano.it" description="Luigi Berlusconi, l’ultimogenito dell’ex premier Silvio e di Veronica Lario, diventa papà a fine gennaio. A rivelarlo è il settimanale Gente secondo cui lui e la compagna Federica Fumagalli aspettando un bambino. La ragazza, con cui è fidanzato da ormai otto anni, è al quinto mese di gravidanza. Per nonno Silvio Berlusconi sarà quindi il …" categories="Attualità" tags="Silvio Berlusconi" fingerprint="6fa7d67a991edd01">
  <main>
    <p><hi rend="#b">Luigi Berlusconi,</hi> l’ultimogenito dell’ex premier <hi rend="#b">Silvio e di Veronica Lario</hi>, diventa papà a fine gennaio. A rivelarlo è il settimanale <hi rend="#i">Gente</hi> secondo cui lui e la compagna <hi rend="#b">Federica Fumagalli</hi> aspettando un bambino. La ragazza, con cui è fidanzato da ormai otto anni, <hi rend="#b">è al quinto mese di gravidanza</hi>. Per nonno Silvio Berlusconi sarà quindi il dodicesimo nipote, dopo i due avuti dalla primogenita Marina, i tre di Piersilvio, i quattro di Barbara e i due di Eleonora. Luigi, terzogenito di Silvio e Veronica Lario, ha conosciuto Federica Fumagalli all’università Bocconi di Milano, che entrambi hanno frequentato. Dopo gli studi ha fatto esperienza in società finanziarie e oggi si occupa di investimenti in start up e nel mondo digitale.</p>
    <head rend="h2">
      <ref target="https://www.ilfattoquotidiano.it/fq-magazine/attualita/">Attualità</ref>
    </head>
    <head rend="h1">Luigi Berlusconi, il figlio di Silvio diventa papà: “Lui e la compagna aspettano un figlio”</head>
    <graphic src="https://st.ilfattoquotidiano.it/wp-content/uploads/2019/10/03/luigi-berlusconi-1200.jpg" alt="Luigi Berlusconi, il figlio di Silvio diventa papà: “Lui e la compagna aspettano un figlio”"/>
  </main>
  <comments/>
</doc>