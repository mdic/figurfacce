<doc sitename="Il Fatto Quotidiano" title="Travaglio a La7: &quot;Quelli che dicono di avere paura del comunismo in realtà temono che qualcuno gli faccia pagare le tasse&quot; - Il Fatto Quotidiano" author="F Q" date="2024-04-22" url="https://www.ilfattoquotidiano.it/2024/04/22/travaglio-a-la7-quelli-che-dicono-di-avere-paura-del-comunismo-in-realta-temono-che-qualcuno-gli-faccia-pagare-le-tasse/7522091/" hostname="ilfattoquotidiano.it" description="Perché In Italia c'è gente che dice di avere più paura del comunismo che del fascismo? La risposta di Marco Travaglio - Video" categories="La7" tags="Comunismo;Fascismo;Marco Travaglio;Silvio Berlusconi" fingerprint="28ac804d737606b9">
  <main>
    <p>“Io credo che quelli che dicono di avere <hi rend="#b">paura del comunismo</hi> hanno, in realtà, paura che <hi rend="#b">qualcuno gli faccia pagare le tasse</hi>. Dico sempre: <hi rend="#b">speriamo che arrivino questi famosi “comunisti”</hi> che facciano pagare le tasse a <hi rend="#b">quei milioni di persone che vivono sulle spalle di quelli come noi che invece le tasse le paghiamo. Anche troppe</hi>“. Così il direttore del <hi rend="#b">Fatto Quotidiano</hi><hi rend="#b">Marco Travaglio</hi>, ospite della trasmissione <ref target="http://www.la7.it/inaltreparole">In altre parole</ref> (La7), risponde al giornalista </p>
    <p><hi rend="#b">Massimo Gramellini</hi>che gli chiede come mai in Italia c’è gente che teme il comunismo più del fascismo.</p>
    <p>Gramellini menziona poi <ref target="https://www.ilfattoquotidiano.it/2024/04/09/silvio-berlusconi-avra-un-francobollo-commemorativo-ok-del-cdm-lappello-a-mattarella-diseducativo-non-lo-autorizzi/7506904/">il francobollo commemorativo in onore di Silvio Berlusconi</ref>, così come deciso dal </p>
    <p><hi rend="#b">governo Meloni</hi>, chiedendo a Travaglio cosa ne pensi: “Il bello è che dicevano che io ne ero ossessionato e invece non vogliono lasciarlo in pace. Continuano sempre a riesumarne la salma, ora ci sono anche le marchette su Netflix”.</p>
    <p>“Ma tu come immagini la sua effigie sul francobollo?”, chiede Gramellini.</p>
    <p>“Vorrei che venisse rappresentato a mani giunte – risponde ironicamente il direttore del <hi rend="#i">Fatto</hi> – con un’aureola e un giglio. Vorrei, insomma, che diventasse proprio il santo patrono d’Italia al posto di San Francesco, anche perché questa <hi rend="#b">beatificazione post mortem</hi> di Berlusconi non è minimamente legata all’affetto. Quelli che gli volevano veramente bene erano pochissimi, <hi rend="#b">Berlusconi era un uomo molto solo, circondato da servi</hi>, da approfittatori, da gente che voleva una eredità, che lo ricattava, che voleva succhiargli i soldi, preoccupando i figli legittimamente eredi”.</p>
    <p>E conclude: “Quelli che beatificano post mortem Berlusconi se ne infischiano dei motivi affettivi, ma <hi rend="#b">vogliono semplicemente affermare che sia giusto e sacrosanto quello che ha fatto lui, in modo che possano continuare a farlo anche loro nel loro piccolo</hi> ovviamente, perché lui era un grande, anche nel crimine, ma questi sono dei <hi rend="#b">nani</hi> anche da questo punto di vista. Però vogliono continuare a fare come lui, perché <hi rend="#b">è comodissimo fare politica come la faceva Berlusconi</hi> – chiosa – ti fai gli affari tuoi, quando ti beccano dici che è un complotto e quando beccano gli altri dici che bisogna sciogliere, ad esempio, la giunta regionale pugliese e che <hi rend="#b">Emiliano</hi> deve dimettersi. È comodissimo fare politica in questo modo: non devi rendere conto a nessuno e menti spudoratamente a reti unificate”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>