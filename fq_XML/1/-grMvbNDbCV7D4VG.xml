<doc sitename="Il Fatto Quotidiano" title="Forza Italia, evento nostalgia per Berlusconi. &quot;Test ai politici? No, loro hanno i voti&quot;. Tajani a Gratteri: &quot;Facciamoceli insieme su alcol e droga&quot; - Il Fatto Quotidiano" author="Fabio Capasso" date="2024-03-28" url="https://www.ilfattoquotidiano.it/2024/03/28/forza-italia-evento-nostalgia-per-berlusconi-test-ai-politici-no-loro-hanno-i-voti-tajani-a-gratteri-facciamoceli-insieme-su-alcol-e-droga/7494281/" hostname="ilfattoquotidiano.it" description="A Napoli Forza Italia ha celebrato i 30 anni dalla discesa in campo di Berlusconi nel 1994. Un evento revival decisamente più sobrio rispetto alla kermesse dello scorso settembre a Paestum in occasione della commemorazione organizzata a un anno dalla morte del fondatore del partito. Niente cantanti e ospiti d’eccezione ma un evento nostalgia con …" categories="Politica" tags="Forza Italia;Napoli;Nicola Gratteri;Silvio Berlusconi" fingerprint="208e9786dbee42a9">
  <main>
    <p>A Napoli <hi rend="#b">Forza Italia</hi> ha celebrato i <hi rend="#b">30 anni dalla discesa in campo di Berlusconi</hi> nel 1994. Un evento revival decisamente più sobrio rispetto alla kermesse dello scorso settembre a Paestum in occasione della commemorazione organizzata a un anno dalla morte del fondatore del partito. Niente cantanti e ospiti d’eccezione ma un<hi rend="#b"> evento nostalgia</hi> con uno sguardo alle prossime elezioni europee. All’hotel Ramada i circa 200 militanti hanno assistito ad un breve filmato introduttivo e ascoltato le parole del leader azzurro<hi rend="#b"> Antonio Tajani</hi> che punta al 10% in Europa. L’evento si è svolto nello stesso giorno in cui montava <ref target="https://www.ilfattoquotidiano.it/in-edicola/articoli/2024/03/28/test-ai-pm-quel-questionario-non-cerca-i-migliori-ma-i-piu-conformisti/7494133/">la polemica per i test psico-attitudinali per i magistrati</ref>. “E’ una proposta molto berlusconiana – dicono i presenti – il Cavaliere ne sarebbe contento perché l’unica cosa che non gli è riuscita è proprio la riforma della magistratura, oggi noi stiamo proseguendo sul percorso tracciato dal nostro Presidente“. <hi rend="#b">Tutti d’accordo ovviamente sulla proposta del governo per le toghe</hi>, un po’ meno quando si parla di test anche per i politici. “E’ diverso – spiega un militante – perché il politico è il frutto di una scelta popolare poi è evidente che in tema di giustizia le cose non funzionano, quindi è necessario mettere un po’ di sale sulla coda dei magistrati”. Alle parole del Procuratore di Napoli <hi rend="#b">Nicola Gratteri</hi>, che aveva suggerito test psico-attitudinali (anche per alcol e droga) da estendere ai politici, replica Tajani. “Non comprendo il perché di tanta agitazione – dice – non la trovo una cosa offensiva, non si fanno i test ai magistrati che già sono magistrati ma ai giovani che vogliono intraprendere quella carriera”. E sulla proposta-provocazione del Procuratore di Napoli di estendere i test anche ai politici Tajani risponde:” <hi rend="#b">Sono pronto a fare tutti i test che desidera Gratteri</hi>, possiamo andare insieme a farli anche domani mattina, da quelli attitudinali a quelli per droga o alcol”.</p>
    <p>Gentile lettore, la pubblicazione dei commenti è sospesa dalle 20 alle 9, i commenti per ogni articolo saranno chiusi dopo 72 ore, il massimo di caratteri consentito per ogni messaggio è di 1.500 e ogni utente può postare al massimo <hi rend="#b">150 commenti alla settimana</hi>. Abbiamo deciso di impostare questi limiti per migliorare la qualità del dibattito. È necessario attenersi <ref target="http://www.ilfattoquotidiano.it/termini-e-condizioni-dutilizzo/"> Termini e Condizioni di utilizzo del sito (in particolare punti 3 e 5)</ref>: evitare gli insulti, le accuse senza fondamento e mantenersi in tema con la discussione. I commenti saranno pubblicati dopo essere stati letti e approvati, ad eccezione di quelli pubblicati dagli utenti in white list (vedere il punto 3 della nostra policy). Infine non è consentito accedere al servizio tramite account multipli. Vi preghiamo di segnalare eventuali problemi tecnici al nostro </p>
    <p><ref target="mailto:tech+comments@ilfattoquotidiano.it">supporto tecnico</ref>La Redazione</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>