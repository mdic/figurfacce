<doc sitename="Il Fatto Quotidiano" title="Brunetta e il mantra contro Travaglio: &quot;Sei nostro portafortuna&quot;. La replica: &quot;Veramente avete perso 6 milioni e mezzo di voti&quot; - Il Fatto Quotidiano" author="Gisella Ruccia" date="2017-11-08" url="http://www.ilfattoquotidiano.it/2017/11/08/brunetta-contro-travaglio-sei-nostro-portafortuna-la-replica-veramente-avete-perso-6-milioni-e-mezzo-di-voti/3965820/" hostname="ilfattoquotidiano.it" description="Battibecco torrenziale a Otto e Mezzo (La7) tra il deputato di Forza Italia, Renato Brunetta, e il direttore de Il Fatto Quotidiano, Marco Travaglio, definito dal suo interlocutore ripetutamente “portafortuna di Berlusconi”. “Se Travaglio rappresenta gli antiberlusconiani, sono felice, perché lui porta bene”, esordisce Brunetta. “Beh, insomma” – replica Travaglio – “Alle ultime elezioni avete …" categories="La7" tags="Forza Italia;La7;Marco Travaglio;Polemica;Renato Brunetta;Silvio Berlusconi" fingerprint="fee60273d05f023d">
  <main>
    <p>Battibecco torrenziale a <hi rend="#b"> Otto e Mezzo</hi> (La7) tra il deputato di </p>
    <p><hi rend="#b">Forza Italia, Renato Brunetta</hi>, e il direttore de</p>
    <p><hi rend="#b">Il Fatto Quotidiano, Marco Travaglio</hi>, definito dal suo interlocutore ripetutamente</p>
    <p><hi rend="#b">“portafortuna di Berlusconi”</hi>. “Se Travaglio rappresenta gli antiberlusconiani, sono felice, perché lui porta bene”, esordisce Brunetta. “Beh, insomma” – replica Travaglio – “</p>
    <p><hi rend="#b">Alle ultime elezioni avete perso 6 milioni e mezzo di voti</hi>“. “Abbiamo vinto il</p>
    <p><hi rend="#b">referendum</hi>con lei” – ribatte il capogruppo di Fi – “Io considero Travaglio un portafortuna per il centrodestra e per Berlusconi”. “Io però faccio un altro mestiere” – puntualizza il direttore del Fatto – “Non sono mai stato candidato. Se l’antiberlusconismo è segnalare tutte le ragioni per cui Berlusconi non dovrebbe fare politica, certamente Il Fatto Quotidiano, che è un giornale e non un partito, sarà puntuale all’appuntamento e continuerà a ripetere ossessivamente queste cose. Non è perché sono state accettate dal centrosinistra sono diventate buone. Sono sempre un pericolo per la democrazia”. E aggiunge: “Allo stato attuale, pochi potranno permettersi di fare gli antiberlusconiani. Certamente chi ha fatto gli ultimi 4 governi (</p>
    <p><hi rend="#b">Monti, Letta, Renzi, Gentiloni</hi>) o direttamente con Berlusconi o con pezzi del suo partito non potrà più nominare l’antiberlusconismo, perché ovviamente la gente gli sputerà in faccia, rinfacciandogli tutti i compromessi fatti negli ultimi anni.</p>
    <p><hi rend="#b">Tra le ragioni della longevità politica di Berlusconi, c’è anche la cialtroneria e la totale incapacità del centrosinistra.</hi>Senza un centrosinistra di incapaci e di imbecilli, come quella che abbiamo visto in questi 25 anni, Berlusconi sarebbe già morto e sepolto politicamente.</p>
    <p><hi rend="#b">Avrebbero fatto una legge seria sul conflitto di interessi e avrebbero chiuso subito la partita</hi>“. Bruneta replica, sfoderando il suo mantra: “Io sono felice che Travaglio dica queste cose, perché porta fortuna.</p>
    <p><hi rend="#b">Il fatto che Travaglio sia deliziosamente prevedibile porta fortuna a Berlusconi</hi>“. “Veramente questa è la differenza che c’è tra un giornalista e un politico”, ribatte Travaglio. Il clou della bagarre si raggiunge quando Travaglio menziona i rapporti tra Berlusconi e la mafia. “Non sono provati” – controbatte Brunetta – “</p>
    <p><hi rend="#b">Di questi fatti di oltre 20 anni fa parla praticamente solo il giornale di Travaglio, a dimostrazione che lui porta fortuna.</hi>Tutti gli altri giornali hanno ridicolizzato questa giustizia a orologeria”. “</p>
    <p><hi rend="#b">No, è la dimostrazione di com’è ridotta la stampa italiana</hi>“, ribatte il giornalista. “Vai avanti così, Travaglio” – ribadisce Brunetta – “ci porti fortuna”. “Io faccio il giornalista, non il politico” – replica il direttore del Fatto – “Non posso smettere di dire la verità. Lei parla di me come se fossi un candidato alle elezioni.</p>
    <p><hi rend="#b">Se c’è una indagine per strage su Trump, secondo lei, i giornali americani non lo scrivono?</hi>“</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>