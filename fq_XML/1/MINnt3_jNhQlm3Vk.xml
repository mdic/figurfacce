<doc sitename="Il Fatto Quotidiano" title="Ruby ter, saltata l'udienza in Cassazione per lo sciopero degli avvocati. Nuova data ancora non definita - Il Fatto Quotidiano" author="F Q" date="2024-03-21" url="https://www.ilfattoquotidiano.it/2024/03/21/ruby-ter-saltata-ludienza-in-cassazione-per-lo-sciopero-degli-avvocati-nuova-data-ancora-non-definita/7486935/" hostname="ilfattoquotidiano.it" description="Ruby ter, ecco perché è saltata l'udienza in Cassazione e non c'è ancora una data" categories="Giustizia" tags="Caso Ruby;Cassazione;Processo Ruby;Ruby;Silvio Berlusconi" fingerprint="a5f11e3a7d2662b1">
  <main>
    <head rend="h1">Ruby ter, saltata l’udienza in Cassazione per lo sciopero degli avvocati. Nuova data ancora non definita</head>
    <graphic src="https://st.ilfattoquotidiano.it/wp-content/uploads/2022/10/17/ruby-2-690x362.jpg"/>
    <p>Slitta ancora la data dell’udienza per la discussione del ricorso della procura di Milano contro la sentenza di primo grado del processo Ruby Ter del 15 febbraio 2023. Silvio Berlusconi, lo scorso giugno, e altri 25 imputati erano stati assolto per una interpretazione della legge. Il Tribunale, accogliendo un’istanza delle difese, <ref target="https://www.ilfattoquotidiano.it/2023/02/15/ruby-ter-berlusconi-assolto-insieme-ad-altri-25-imputati-i-giudici-le-ragazze-non-potevano-essere-testimoni-dovevano-essere-indagate/7066003/#:~:text=A%20poco%20pi%C3%B9%20di%20due,processo%20Ruby%20e%20Ruby%20bis.">aveva considerato nulle le dichiarazioni delle ospiti delle serate di Arcore</ref>. L’udienza era stata fissata il 5 marzo, ma poi rinviata il 20 marzo giorno in cui era stata proclamata l’astensione dei penalist<ref target="https://www.ilfattoquotidiano.it/2024/03/19/gli-avvocati-in-sciopero-contro-lemergenza-carceraria-i-suicidi-dei-detenuti-una-strage-in-atto-parlamento-e-governo-valutino-indulto-o-amnistia/7484315/">i che hanno protestano, scioperando, contro le condizioni dei detenuti in carcere.</ref> È stata dunque “rinviata a nuovo ruolo” l’udienza, davanti alla VIa penale della Cassazione.</p>
    <p><ref target="https://www.ilfattoquotidiano.it/2023/06/29/ruby-ter-depositato-in-cassazione-il-ricorso-contro-le-assoluzioni-lappello-della-procura-di-milano/7212845/"> La procuratrice Tiziana Siciliano e il pm Luca Gaglio avevano preparato il ricorso</ref> per questioni di diritto <hi rend="#i">per saltum</hi>, senza passare per l’appello contro le assoluzioni di 23 imputati, tra cui <hi rend="#b">Karima El Mahroug</hi> nel processo con al centro le accuse di corruzione in atti giudiziari e falsa testimonianza. Per tre posizioni, quelle di <hi rend="#b">Simonetta Losi</hi> (moglie del pianista Danilo Mariani), <hi rend="#b">Giorgio Puricelli</hi> (ex fisioterapista del Milan, ndr) e dell’ex parlamentare <hi rend="#b">Maria Rosaria Rossi</hi>, i magistrati avevano dichiarato l’estinzione della falsa testimonianza per <hi rend="#b">intervenuta prescrizione</hi>.</p>
    <p>Ora il presidente di sezione dovrà fissare una nuova data, che presumibilmente potrebbe essere prima dell’estate, tra giugno e luglio, ma si saprà solo nei prossimi giorni. Silvio Berlusconi, poi morto il 12 giugno dello scorso anno, <hi rend="#b">era stato assolto nel caso Ruby ter “perché il fatto non sussiste”</hi>. Le assoluzioni, che hanno riguardato anche l’ex fidanzato di Ruby, Luca Risso, e l’ex legale della giovane marocchina, Luca Giuliante, erano state decise, come spiegato dai giudici della settima penale, per una questione giuridica relativa alle giovani donne, sentite nei due processi milanesi sul caso Ruby più di dieci anni fa come testi semplici. <hi rend="#b">E non come indagate e con tutte le garanzie</hi>, anche se già c’erano “plurimi indizi” su presunti versamenti corruttivi a loro da parte dell’ex premier.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>