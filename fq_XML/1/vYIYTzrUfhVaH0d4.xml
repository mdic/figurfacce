<doc sitename="Il Fatto Quotidiano" title="Emilio Fede: “Alle elezioni mi candido con mio movimento anti-casta. Di Maio? È il pronipote che avrei voluto” - Il Fatto Quotidiano" author="Gisella Ruccia" date="2018-05-30" url="https://www.ilfattoquotidiano.it/2018/05/30/fede-alle-prossime-elezioni-mi-candido-con-mio-movimento-anti-casta-di-maio-e-il-pronipote-che-avrei-voluto/4392744/" hostname="ilfattoquotidiano.it" description="“Alle prossime elezioni correrò anche io, con il mio movimento ‘Uno di voi’. Non è un partito, ma un movimento di opinione anti-casta”. Lo annuncia ai microfoni di Ecg Regione, su Radio Cusano Campus, l’ex direttore del Tg4, Emilio Fede, che spiega: “Sono di area vicina al centrodestra, ma stimo tantissimo anche Renzi. Per me …" categories="Politica" tags="Elezioni;Emilio Fede;Lega;Lele Mora;Luigi di Maio;Matteo Salvini;Movimento 5 Stelle;Silvio Berlusconi" fingerprint="a19bdd6220fd4031">
  <main>
    <p>“Alle prossime<hi rend="#b"> elezioni</hi> correrò anche io, con il mio movimento <hi rend="#b">‘Uno di voi’</hi>. Non è un partito, ma un movimento di opinione <hi rend="#b">anti-casta</hi>”. Lo annuncia ai microfoni di <hi rend="#b">Ecg Regione</hi>, su Radio Cusano Campus, l’ex direttore del Tg4, <hi rend="#b">Emilio Fede</hi>, che spiega: “Sono di area vicina al <hi rend="#b">centrodestra</hi>, ma stimo tantissimo anche <hi rend="#b">Renzi</hi>. Per me è bravissimo, sono uno suo grande sostenitore. Non sono nei partiti, non sodalizzerò con i partiti, sarò in mezzo alla gente. Legalizzeremo la<hi rend="#b"> prostituzione</hi>, riapriremo le case chiuse. Sarò contro <hi rend="#b">l’invasione degli stranieri e degli extracomunitari</hi>, ne ho le palle piene. Legalizzeremo le <hi rend="#b">droghe leggere</hi>. Sono tra la gente, contro la casta. Nei prossimi giorni organizzerò un pizza e birra con i tassisti di <hi rend="#b">Napoli</hi>“. Fede rende omaggio al leader della <hi rend="#b">Lega</hi> e ironizza sul capo politico del <hi rend="#b">M5S</hi>: “<hi rend="#b">Salvini premier</hi>? Lo vedrei sicuramente in quel ruolo, anche se per me il premier dovrebbe essere un’altra persona e lo dico dal punto di vista affettivo. Ma Salvini si è comportato nel modo migliore, ha agito bene, politicamente è maturo, al contrario di quell’altro suo dirimpettaio. Come si chiama? Sì, <hi rend="#b">Di Maio.</hi> Io non lo nomino, perché ogni volta mi commuovo quando parlo di lui”. E rincara: “Di Maio è un ragazzo che ride sempre, come fai a non volergli bene? Si è pure arrabbiato con <hi rend="#b">Mattarella.</hi> E quando si arrabbia, l’Italia trema. Ma roba da matti. Mi è simpatico, è il ragazzo che avrei voluto come <hi rend="#b">pronipote</hi>. Gli avrei insegnato come si mangia, come si ride, quando si ride e quando non si ride, quando si deve piangere e quando non si deve piangere, insomma, un sacco di cose e lo dico con intelligenza. Quando questo ragazzo sarà <hi rend="#b">maggiorenne</hi>, perché non so quanti anni e quante lauree abbia, farà grandi cose”. Poi accusa stampa e media: “Sono stato <hi rend="#b">assolto</hi> e nessuno lo ha detto. La notizia che mi assolve totalmente è stata data due giorni dopo in una brevissima nota di agenzia. Questo giornalisticamente non è corretto. Questo non si fa, l’informazione deve essere più responsabile. Io sono sempre stato garantista, se fosse capitato a me ci avrei aperto il tg. Ero accusato di aver utilizzato <hi rend="#b">Lele Mora</hi> per rubare dei soldi a <hi rend="#b">Berlusconi</hi>”</p>
    <p>Gentile lettore, la pubblicazione dei commenti è sospesa dalle 20 alle 9, i commenti per ogni articolo saranno chiusi dopo 72 ore, il massimo di caratteri consentito per ogni messaggio è di 1.500 e ogni utente può postare al massimo <hi rend="#b">150 commenti alla settimana</hi>. Abbiamo deciso di impostare questi limiti per migliorare la qualità del dibattito. È necessario attenersi <ref target="http://www.ilfattoquotidiano.it/termini-e-condizioni-dutilizzo/"> Termini e Condizioni di utilizzo del sito (in particolare punti 3 e 5)</ref>: evitare gli insulti, le accuse senza fondamento e mantenersi in tema con la discussione. I commenti saranno pubblicati dopo essere stati letti e approvati, ad eccezione di quelli pubblicati dagli utenti in white list (vedere il punto 3 della nostra policy). Infine non è consentito accedere al servizio tramite account multipli. Vi preghiamo di segnalare eventuali problemi tecnici al nostro </p>
    <p><ref target="mailto:tech+comments@ilfattoquotidiano.it">supporto tecnico</ref>La Redazione</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>