<doc sitename="Il Fatto Quotidiano" title="Salvini: &quot;Forza Italia scelga tra Lega del futuro e Renzi del passato. La capotreno Trenord andrebbe premiata&quot; - Il Fatto Quotidiano" author="F Q" date="2018-08-11" url="https://www.ilfattoquotidiano.it/2018/08/11/salvini-forza-italia-scelga-tra-lega-del-futuro-e-renzi-del-passato-la-capotreno-trenord-andrebbe-premiata/4554157/" hostname="ilfattoquotidiano.it" description="Difende la capotreno che ha offeso gli zingari e chiede a Forza Italia di scegliere: o con lui o con il Pd di Matteo Renzi. Dopo la decisione di correre da soli alle regionali in Abruzzo, Matteo Salvini torna a parlare dell’unità del centrodestra. E lo fa da Lesina, in Puglia, dove ha inaugurato la …" categories="Politica" tags="Centrodestra;Forza Italia;Matteo Salvini;Silvio Berlusconi;Vaccini" fingerprint="b7f73472602c311d">
  <main>
    <head rend="h1">Salvini: “Forza Italia scelga tra Lega del futuro e Renzi del passato. La capotreno Trenord andrebbe premiata”</head>
    <graphic src="https://st.ilfattoquotidiano.it/wp-content/uploads/2018/08/11/salvini_1300puglia.jpg"/>
    <p>Difende la capotreno che ha offeso gli <hi rend="#b">zingari</hi> e chiede a <hi rend="#b">Forza Italia</hi> di scegliere: o con lui o con il <hi rend="#b">Pd</hi> di<hi rend="#b"> Matteo Renzi</hi>. Dopo la decisione di correre da soli alle regionali in Abruzzo, <hi rend="#b">Matteo Salvini</hi> torna a parlare dell’unità del centrodestra. E lo fa da <hi rend="#b">Lesina</hi>, in Puglia, dove ha inaugurato la nuova sede del Carroccio. “A livello locale governiamo bene tanti comuni, non è la <hi rend="#b">Lega</hi> ad aver cambiato idea nelle ultime settimane: è qualcun altro che <hi rend="#b">vota</hi> sempre più spesso con <hi rend="#b">Renzi</hi> e col <hi rend="#b">Pd</hi>“, ha detto il ministro dell’Interno inviando un messaggio a <hi rend="#b">Silvio Berlusconi:</hi> “Scelga tra la <hi rend="#b">Lega del futuro</hi> e il <hi rend="#b">Renzi del passato</hi>“.</p>
    <p><hi rend="#b">“Con M5s andremo avanti parecchio” –</hi><ref target="https://www.ilfattoquotidiano.it/2018/08/10/abruzzo-lo-strappo-della-lega-alle-regionali-corriamo-da-soli-forza-italia-centrodestra-diviso-e-favore-a-m5s-e-pd/4552413/">Ieri l’ex premier aveva auspicato la fine dell’alleanza tra il Carroccio e il M5s, definita un’anomalia, invitando Salvini a tornare nel centrodestra. Poche ore dopo, però, ecco l’annuncio del segretario abruzzese della Lega</ref>: alle regionali andranno da soli, senza lo storico alleato azzurro. Un vero e proprio strappo, seppur su base locale, arrivato dopo il voto contrario dei parlamentari berlusconiani alla nomina di Marcello Foa come presidente della Rai. E se Berlusconi definisce anomala il</p>
    <p><hi rend="#b">governo Lega-M5s</hi>, Salvini invece dice di essere “contento di aver dato vita a questo governo. Nei Cinque Stelle ho trovato gente seria. E</p>
    <p><hi rend="#b">Luigi Di Maio</hi>è una persona</p>
    <p><hi rend="#b">seria</hi>, con voglia di fare. Quindi, conto che andremo avanti ancora parecchio, per lo scorno di qualcuno. Stasera ci sono le stelle cadenti, è l’eclissi di Renzi”.</p>
    <p><hi rend="#b">“La capotreno andrebbe premiata” –</hi> Quello del centrodestra non è l’unico argomento affrontato dal ministro dell’Interno in Puglia. <ref target="https://www.ilfattoquotidiano.it/2018/08/08/trenord-lannuncio-allaltoparlante-del-treno-zingari-avete-rotto-i-c-individuata-lautrice-salvini-la-difende/4545732/">Secondo il vicepremier, infatti, “la capotreno” di Trenord che martedì scorso ha invitato gli zingari a scendere da un treno perché avevano “rotto i coglioni“</ref>, “andrebbe </p>
    <p><hi rend="#b">premiata”.</hi>Il ministro degli Interni parlando ai microfoni di</p>
    <p><hi rend="#i">Rainews24</hi>ha detto che la funzionaria di Trenord “andrebbe premiata perché ha difeso il diritto a</p>
    <p><hi rend="#b">viaggiar sicuri</hi>. Io i treni pendolari li ho presi, i fenomeni della sinistra no”. “Magari la capotreno una</p>
    <p><hi rend="#b">parola fuori posto</hi>l’ha detta ma il concetto era quello, viaggiare sicuri”, ha detto il leder della LEga.</p>
    <p><hi rend="#b">Vaccini, “meglio educare e non obbligare” –</hi> Il vicepremier interviene anche sulla spinosa questione dei vaccini: “Il diritto alla scuola, all’educazione è fondamentale. Da genitore preferisco <hi rend="#b">educare</hi>, spiegare, convincere piuttosto che <hi rend="#b">multare</hi> e <hi rend="#b">obbligare:</hi> così funziona in tanti Paesi del mondo e dovrebbe funzionare anche in Italia”, ha detto in riferimento all’obbligo di <hi rend="#b">vaccinazione</hi> per l’iscrizione a scuola rimandato al 2019.</p>
    <p><hi rend="#b">“Smonteremo la Fornero. Studiamo il ritorno alla leva” –</hi> Il leader della Lega ha poi rilanciato quella che è stata una promessa da campagna elettorale: l’abolizione della <hi rend="#b">legge Fornero.</hi> “Prima dell’Europa viene il diritto a lavoro, salute e pensione. Diritto a lavoro vuol dire anche smontare pezzo per pezzo la legge Fornero. piaccia all’Europa o no”. Sempre in campagna elettorale, Salvini aveva ipotizzato il ritorno alla lega obbligatoria. Un concetto ribadito in Puglia. “Facciamo bene a studiare se, come e quando reintrodurre per alcuni mesi il servizio militare, il servizio civile per i nostri ragazzi e le nostre ragazze”. Secondo il leader leghista l’esperienza sarebbe utile perchè “così almeno impari un po’ di educazione che mamma e papà non sono in grado di insegnarti”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>