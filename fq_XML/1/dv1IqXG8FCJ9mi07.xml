<doc sitename="Il Fatto Quotidiano" title="Marta Fascina ricorda Silvio Berlusconi nel primo Natale senza il fondatore di Forza Italia - Il Fatto Quotidiano" author="F Q" date="2023-12-25" url="https://www.ilfattoquotidiano.it/2023/12/25/marta-fascina-ricorda-silvio-berlusconi-primo-natale-senza-fondatore-di-forza-italia/7393446/" hostname="ilfattoquotidiano.it" description="Ecco cosa ha scritto l'ultima compagna dell'ex presidente del Consiglio" categories="Politica" tags="Silvio Berlusconi" fingerprint="f2e126bb95a852d">
  <main><head rend="h1">Marta Fascina ricorda Silvio Berlusconi nel primo Natale senza il fondatore di Forza Italia</head><graphic src="https://st.ilfattoquotidiano.it/wp-content/uploads/2023/01/09/fascina-berlusconi-690x362.jpg"/><p>Nel <hi rend="#b">primo Natale</hi> dopo la morte di <hi rend="#b">Silvio Berlusconi</hi>, l’ultima fidanzata dell’ex cavaliere lo ricorda su <hi rend="#b">Instagram</hi> con un post. È uno scatto delle ultime festività natalizie trascorse insieme, entrambi in posa davanti alla macchina fotografica. La deputata di <hi rend="#b">Forza Italia</hi> ha voluto accompagnare la fotografia con un breve messaggio e un cuore rosso: “Buon Natale amore mio. Ti amo immensamente”. Il fondatore di Forza Italia è scomparso lo scorso <hi rend="#b">12 giugno</hi> e da allora Fascina è comparsa in pubblico – e in Parlamento – pochissime volte.</p><p>Berlusconi ha deciso di lasciare a Fascina, che ha condiviso con lui gli ultimi anni di vita e la lunga malattia, un’eredità di <hi rend="#b">100 milioni di euro</hi>. Alla volontà del fondatore di Forza Italia non hanno opposto alcuna resistenza i quattro figli di Berlusconi, che hanno rinunciato a una fetta personale di <hi rend="#b">patrimonio</hi> per assecondare il volere del padre. Da giugno la parlamentare si è chiusa in un lungo <hi rend="#b">silenzio</hi>, trascorso in buona parte nella <hi rend="#b">villa San Martino</hi> di Arcore dove continua a risiedere anche dopo il decesso di Berlusconi. Se si escludono i <hi rend="#b">funerali</hi> di Stato nel Duomo di Milano e una comparsa alla <hi rend="#b">Camera</hi>, Fascina non è praticamente mai apparsa né a eventi di partito né altrove.</p><p>Proprio negli scorsi giorni si è saputo che recentemente è stata ascoltata dai pubblici ministeri di Milano in <ref target="https://www.ilfattoquotidiano.it/2023/12/24/testamento-colombiano-di-berlusconi-fascina-sentita-dai-pm-il-faccendiere-di-nunzio-indagato-anche-per-tentata-estorsione/7392931/">relazione a un’ inchiesta su un presunto “testamento colombiano”</ref> di Berlusconi. </p><p><ref target="https://www.ilfattoquotidiano.it/2023/10/23/testamento-di-berlusconi-indagato-marco-di-nunzio-reclamava-un-lascito-milionario-e-diceva-di-essere-stato-intimidito-da-dei-sicari/7331797/">Il fascicolo per falso in testamento e tentata truffa è stato aperto a ottobre dalla Procura di Milano nei confronti dell’imprenditore torinese</ref>, in passato ispiratore della lista civetta “Bunga bunga”, che reclama –</p><hi rend="#b">Marco Di Nunzio</hi><p><ref target="https://www.ilfattoquotidiano.it/in-edicola/articoli/2023/06/27/leredita-del-bunga-bunga-il-testamento-di-berlusconi-in-colombia/7209251/">come ha raccontato per primo il</ref>– un apparente lascito da</p><hi rend="#i">Fatto</hi>a fine giugno<p><hi rend="#b">26 milioni di euro</hi>, più ville, barche e (soprattutto)</p><p><hi rend="#b">il 2% della holding Fininvest</hi>, disposto dall’uomo di Arcore in suo favore il 21 settembre 2021 di fronte a una notaia di</p><p><hi rend="#b">Cartagena</hi>, in Colombia.</p><p>Sulla base di questa pretesa, lo scorso novembre, Di Nunzio aveva addirittura chiesto il sequestro di una parte dei beni degli eredi, negato dal giudice civile. Su questa vicenda, il procuratore<hi rend="#b"> Marcello Viola</hi> e la pm <hi rend="#b">Roberta Amadeo</hi> hanno voluto chiedere a Fascina se ricordasse dove fosse Berlusconi il <hi rend="#b">21 settembre 2021</hi>, e se a sua conoscenza fosse mai stato in <hi rend="#b">Colombia</hi>. Fascina lo ha <hi rend="#b">escluso</hi>, e su quel giorno ha documentato, con le copie di una agenda, dov’era e cosa aveva fatto Berlusconi.</p><quote>Visualizza questo post su Instagram</quote></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>