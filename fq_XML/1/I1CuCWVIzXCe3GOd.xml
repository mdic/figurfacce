<doc sitename="Il Fatto Quotidiano" title="Grasso: &quot;Decreti legge e voti di fiducia mortificano il ruolo del Parlamento&quot; - Il Fatto Quotidiano" author="F Q" date="2016-11-29" url="http://www.ilfattoquotidiano.it/2016/11/29/grasso-decreti-legge-e-voti-di-fiducia-mortificano-il-ruolo-del-parlamento/3225267/" hostname="ilfattoquotidiano.it" description="Decretazione d’urgenza e voti di fiducia “mortificano il ruolo primario del Parlamento”. Che fatica a svolgere la propria funzione a causa della “frammentazione partitica e del trasformismo“. E’ un atto d’accusa quello pronunciato dal presidente del Senato Pietro Grasso all’inaugurazione del Master Parlamento e Politiche Pubbliche della Luiss Guido Carli di Roma. La mediazione politica, ha spiegato Grasso, “si …" categories="Politica" tags="Camera dei deputati;Enrico Letta;Mario Monti;Matteo Renzi;Parlamento;Senato;Silvio Berlusconi" fingerprint="2d8d64753f930128">
  <main>
    <head rend="h1">Grasso: “Decreti legge e voti di fiducia mortificano il ruolo del Parlamento”</head>
    <graphic src="https://st.ilfattoquotidiano.it/wp-content/uploads/2016/07/grasso675.jpg"/>
    <p><hi rend="#b">Decretazione d’urgenza</hi> e <hi rend="#b">voti di fiducia</hi> “mortificano il ruolo primario del Parlamento”. Che fatica a svolgere la propria funzione a causa della “frammentazione partitica e del <hi rend="#b">trasformismo</hi>“. E’ un atto d’accusa quello pronunciato dal presidente del Senato <hi rend="#b">Pietro Grasso</hi> all’inaugurazione del Master <hi rend="#i">Parlamento e Politiche Pubbliche</hi> della Luiss Guido Carli di Roma. La mediazione politica, ha spiegato Grasso, “si svolge sempre di più al di fuori degli ordinari circuiti parlamentari e le forze parlamentari sono costrette in un ruolo più <hi rend="#b">passivo</hi> che attivo”.</p>
    <p>Sul piano istituzionale, ha spiegato Grasso, “il ruolo del Parlamento è <hi rend="#b">sminuito</hi> in diversi ambiti. Nella produzione legislativa, le <hi rend="#b">forzature</hi> spesso imposte al procedimento parlamentare dal <hi rend="#b">ricorso strutturale</hi> alla decretazione d’urgenza e al voto di fiducia – continua Grasso- mortificano il ruolo primario del Parlamento come sede trasparente e pubblica di dibattito e conciliazione delle istanze politiche, nonché come luogo di ponderazione di soluzioni alternative”.</p>
    <p>Rispetto alle funzioni non legislative, inoltre, “i poteri di indirizzo e di controllo del Parlamento sono fortemente limitati dal crescente rilievo di sedi decisionali, quali le <hi rend="#b">Banche centrali</hi> e le <hi rend="#b">istituzioni finanziarie</hi>, sottratti agli ordinari circuiti di controllo democratico”. D’altro canto, ha spiegato ancora la seconda carica dello Stato, la comunicazione politica “deve abbandonare l’<hi rend="#b">approccio demolitorio</hi> dell’anti-politica e degli attacchi alla <hi rend="#b">casta</hi> per riappropriarsi del suo ruolo di strumento di informazione e sensibilizzazione”.</p>
    <p><hi rend="#b">Decreti legge, il 25% della produzione legislativa del governo Renzi</hi> – <ref target="http://blog.openpolis.it/decreti-legge-uso-abuso-dello-strumento">Secondo l’ultimo report pubblicato da Openpolis in materia, “nelle ultime due legislature, circa il 20% delle leggi approvate da Camera e Senato è composto da conversioni di decreti legge</ref>. Una percentuale che sotto il </p>
    <p><hi rend="#b">governo Letta</hi>era salita persino al</p>
    <p><hi rend="#b">61%</hi>, e che con l’esecutivo Renzi si attesta intorno al</p>
    <p><hi rend="#b">20%</hi>. In questa legislatura la media è del</p>
    <p><hi rend="#b">25%</hi>, 1 legge su 4″. “Queste percentuali – si legge ancora – hanno ancora più importanza se si considerano anche gli altri tipi di leggi approvate”. Perché “oltre il 36% dei provvedimenti promulgati sono ratifiche di</p>
    <p><hi rend="#b">trattati internazionali</hi>. Decreti legge e ratifiche messi insieme costituiscono quindi la</p>
    <p><hi rend="#b">maggioranza</hi>delle leggi approvate. Questo elemento rende la distorsione del decreto legge ancora più critica, poiché ha delle conseguenze dirette sullo spazio di</p>
    <p><hi rend="#b">iniziativa legislativa</hi>lasciato ai parlamentari”.</p>
    <p><hi rend="#b">Le 62 fiducie del governo Renzi</hi> – Con la fiducia votata dalla Camera sulla legge di Bilancio (348 si’ e 144 no), arriva a <hi rend="#b">62</hi> il numero complessivo di fiducie richieste e ottenute dal governo. <ref target="http://www.ilfattoquotidiano.it/2016/02/19/governo-tra-fiducie-spese-e-boom-di-poltrone-i-primi-due-anni-di-matteo-renzi-a-palazzo-chigi/2478553/">Secondo Openpolis, l’esecutivo tecnico guidato da Mario Monti arrivò a 41</ref>, mentre nel suo ultimo governo (2008-2011) </p>
    <p><hi rend="#b">Silvio Berlusconi</hi>ne totalizzò</p>
    <p><hi rend="#b">45</hi>. Le prime due fiducie, quelle programmatiche, il governo Renzi le aveva ottenute il</p>
    <p><hi rend="#b">25 febbraio 2014</hi>. Ecco il quadro completo.</p>
    <p>Senato 25/02/2014 Governo 169 si’, 139 no, 0 astenuti.<lb/> Camera 25/02/2014 Governo 378 si’, 220 no, 1 astenuto.<lb/> Camera 13/03/2014 Dl Missioni 325 si’, 177 no, 2 astenuti.<lb/> Senato 26/03/2014 Ddl Delrio 160 si’, 133 no, 0 astenuti.<lb/> Camera 10/04/2014 Dl Salva Roma 325 si’, 176 no, 0 astenuti.<lb/> Camera 23/04/2014 Dl Lavoro 344 si’, 184 no, 0 astenuti.<lb/> Camera 29/04/2014 Dl Droga 335 si’, 186 no, 0 astenuti.<lb/> Senato 07/05/2014 Dl Lavoro 158 si’, 122 no, 0 astenuti.<lb/> Camera 13/05/2014 Dl Lavoro 333 si’, 159 no, 0 astenuti.<lb/> Senato 14/05/2014 Dl Droga 155 si’, 105 no, 0 astenuti.<lb/> Camera 19/05/2014 Dl Casa 324 si’, 110 no, 0 astenuti.<lb/> Senato 05/06/2014 Dl Irpef 159 si’, 112 no, 0 astenuti.<lb/> Camera 17/06/2014 Dl Irpef 342 si’, 201 no, 0 astenuti.<lb/> Senato 25/07/2014 Dl Competitivita’ 159 si’, 1 no, 0 astenuti.<lb/> Senato 28/07/2014 Dl Cultura 159 si’, 90 no, 0 astenuti.<lb/> Camera 31/07/2014 Dl P.A. 346 si’, 176 no,10 astenuti.<lb/> Senato 02/08/2014 Dl Carceri 162 si’, 39 no, 1 astenuto.<lb/> Senato 05/08/2014 Dl P.A. 160 si’, 106 no, 0 astenuti.<lb/> Camera 05/08/2014 Dl Competitivita’ 352 si’, 193 no, 7 astenuti.<lb/> Camera 07/08/2014 Dl P.A. 346 si’, 177 no, 8 astenuti.<lb/> Senato 07/08/2014 Dl Competitivita’ 155 si’, 27 no, 0 astenuti.<lb/> Senato 17/09/2014 L.Comunitaria(*) 159 si’, 70 no,51 astenuti.<lb/> Camera 02/10/2014 Dl stadi 323 si’, 168 no, 9 astenuti.<lb/> Senato 09/10/2014 Jobs act 165 si’, 111 no, 2 astenuti.<lb/> Senato 15/10/2014 Dl Stadi 164 si’, 109 no, 0 astenuti.<lb/> Senato 23/10/2014 Giustizia civile 161 si’, 51 no, 0 astenuti.<lb/> Camera 23/10/2014 Sblocca Italia 316 si’, 138 no, 1 astenuto.<lb/> Camera 04/11/2914 Giustizia civile 353 si’, 192 no, 0 astenuti.<lb/> Camera 29/11/2014 L.stabilita’ 349 si’, 75 no, 1 astenuto.<lb/> Camera 29/11/2014 L.stabilita’ 351 si’, 67 no, 1 astenuto.<lb/> Camera 29/11/2014 L.stabilita’ 346 si’, 39 no, 1 astenuto.<lb/> Senato 03/12/2014 Jobs Act 166 si’, 112 no, 1 astenuto.<lb/> Senato 19/02/2015 Dl Ilva 151 si’, 114 no, 0 astenuti.<lb/> Camera 19/02/2015 Milleproroghe 354 si’, 167 no, 1 astenuto.<lb/> Senato 26/02/2015 Milleproroghe 156 si’, 78 no, 1 astenuto.<lb/> Senato 15/04/2015 Dl Terrorismo 161 si’, 108 no, 1 astenuto.<lb/> Camera 29/04/2015 Italicum 352 si’, 207 no, 1 astenuto.<lb/> Camera 30/04/2015 Italicum 350 si’, 193 no, 1 astenuto.<lb/> Camera 30/04/2015 Italicum 342 si’, 15 no, 1 astenuto.<lb/> Senato 25/06/2015 Scuola 159 si’, 112 no, 0 astenuti.<lb/> Camera 23/07/2015 Dl fallimenti 355 si’, 188 no, 1 astenuto.<lb/> Senato 28/07/2015 Dl Enti locali 163 si’, 111 no, 0 astenuti.<lb/> Camera 04/08/2015 Dl Enti locali 364 si’, 185 no, 0 astenuti.<lb/> Senato 05/08/2015 Dl fallimenti 159 si’, 104 no, 0 astenuti.<lb/> Camera 13/11/2015 Rientro capitali 313 si’, 115 no, 0 astenuti.<lb/> Senato 20/11/2015 L.stabilita’ 164 si’, 116 no, 2 astenuti.<lb/> Senato 16/12/2015 Dl Giubileo 160 si’, 115 no, 0 astenuti.<lb/> Camera 10/02/2016 Milleproroghe 362 si’, 187 no, 1 astenuto.<lb/> Senato 24/02/2016 Milleproroghe 155 si’, 122 no, 0 astenuti.<lb/> Senato 25/02/2016 Unioni civili 173 si’, 71 no, 0 astenuti.<lb/> Senato 02/03/2016 Omicidio stradale 149 si’, 3 no,15 astenuti.<lb/> Camera 23/03/2016 Dl banche 351 si’, 180 no, 0 astenuti.<lb/> Camera 11/05/2016 Unioni civili 369 si’, 193 no, 2 astenuti.<lb/> Senato 12/05/2016 Dl Scuola 168 si’, 90 no, 1 astenuto.<lb/> Senato 9/06/2016 Dl Banche 169 si’, 70 no, 0 astenuti.<lb/> Camera 28/06/2016 Dl Banche 336 si’, 178 no, 0 astenuti.<lb/> Camera 21/07/2016 Dl Enti locali 343 si’, 165 no, 1 astenuto.<lb/> Senato 2/08/2016 Dl enti locali 165 si’, 96 no, 0 astenuti.<lb/> Senato 19/10/2016 Ddl pensione toghe 159 si’, 24 no, 1 astenuto.<lb/> Camera 16/11/2016 Dl fiscale 359 si’, 166 no, 0 astenuti.<lb/> Senato 24/11/2016 Dl Fiscale 162 si’, 86 no, 1 astenuto.<lb/> Camera 25/11/2016 L. Bilancio 348 si’, 144 no, 0 astenuti.</p>
    <p>(*) <hi rend="#i">La fiducia sul ddl Comunitaria e’ stata espressa in negativo, per la prima volta dal 1986: cioe’ non per approvare un testo ma per bocciare un emendamento (riguardante la responsabilità civile dei magistrati). Quindi i 159 “si'” al governo sono stati in realta’ 159 “no” all’emendamento.</hi></p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>