<doc sitename="Il Fatto Quotidiano" title="Luigi Berlusconi e Federica Fumagalli aspettano un bambino: è il 13esimo nipote per Silvio Berlusconi - Il Fatto Quotidiano" author="F Q" date="2021-02-17" url="https://www.ilfattoquotidiano.it/2021/02/17/luigi-berlusconi-e-federica-fumagalli-aspettano-un-bambino-e-il-13esimo-nipote-per-silvio-berlusconi/6103793/" hostname="ilfattoquotidiano.it" description="LUIGI BERLUSCONI ASPETTA UN FIGLIO È in arrivo il 13esimo nipote per il Cav.: ecco tutti i dettagli" categories="Attualità" tags="Silvio Berlusconi" fingerprint="ed96d33edb0ac001">
  <main>
    <p>Luigi Berlusconi e la moglie Federica Fumagalli <hi rend="#b">aspettano un bambino.</hi> La coppia si è sposata lo scorso 7 ottobre a Milano dopo nove anni di fidanzamento e ora è in attesa del primo figlio, come rivela <hi rend="#i">Chi</hi>. Si tratta del t<hi rend="#b">redicesimo nipote per Silvio Berlusconi.</hi> 32 anni lui, 31 lei, i due hanno sempre tenuto il massimo riserbo sulla loro vita privata ma il settimanale diretto da Alfonso Signorini è in grado di rivelare che Federica è entrata nel <hi rend="#b">quarto mese di gravidanza.</hi></p>
    <p>La coppia, che si è laureata alla Bocconi (lui in Economia e lei in Giurisprudenza) si era conosciuta durante una serata con gli amici in un noto locale milanese. Luigi, <hi rend="#b">terzogenito di Silvio Berlusconi e Veronica Lario</hi> che deve il proprio nome al nonno paterno, lavora nel campo della finanza, nel 2014 è diventato presidente della holding Italiana Quattordicesima, la cassaforte di famiglia che gestisce il patrimonio suo e delle sue sorelle, mentre Federica, che proviene da una famiglia di imprenditori nel campo manifatturiero, lavora con la MB Projects, che si occupa di pubbliche relazioni, eventi, comunicazione.</p>
  </main>
  <comments/>
</doc>