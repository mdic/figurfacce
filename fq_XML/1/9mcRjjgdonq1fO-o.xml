<doc sitename="Il Fatto Quotidiano" title="Manuela Arcuri a La Confessione (Nove) di Peter Gomez: &quot;Un ménage à trois con Berlusconi per far lavorare in tv mio fratello? Mai detto&quot; - Il Fatto Quotidiano" author="F Q" date="2021-02-12" url="https://www.ilfattoquotidiano.it/2021/02/12/manuela-arcuri-a-la-confessione-nove-di-peter-gomez-un-menage-a-trois-con-berlusconi-per-far-lavorare-in-tv-mio-fratello-mai-detto/6096813/" hostname="ilfattoquotidiano.it" description="“Un ménage à trois con Berlusconi per far lavorare in tv mio fratello? Mai dette queste cose: ‘Fai lavorare me o mio fratello’: in cambio di che? Di niente!”. Così Manuela Arcuri, ospite a ‘La Confessione’ in onda venerdì 12 febbraio alle 22.45 sul Nove a proposito delle intercettazioni, risalenti al gennaio 2009, ma uscite …" categories="TVLoft" tags="Gianpaolo Tarantini;La Confessione;Manuela Arcuri;Peter Gomez;Silvio Berlusconi;TvLoft" fingerprint="fffc9a55935aed29">
  <main>
    <p>“Un <hi rend="#b">ménage à trois</hi> con Berlusconi per far lavorare in tv <hi rend="#b">mio fratello</hi>? <hi rend="#b">Mai dette</hi> queste cose: ‘Fai lavorare me o mio fratello’: in cambio di che? Di niente!”. Così <hi rend="#b">Manuela Arcuri</hi>, ospite a<hi rend="#i"> ‘La Confessione’ </hi>in onda venerdì </p>
    <p><hi rend="#b">12 febbraio</hi>alle 22.45 sul Nove a proposito delle</p>
    <p><hi rend="#b">intercettazioni</hi>, risalenti al gennaio 2009, ma</p>
    <p><ref target="https://www.ilfattoquotidiano.it/2011/09/15/chi-mi-porti-stasera-le-telefonate-di-berlusconi-a-tarantini/157672/">uscite sui giornali nel settembre 2011</ref>in cui</p>
    <p><hi rend="#b">Gianpi (Tarantini</hi>, ndr), l’imprenditore pugliese</p>
    <p><ref target="https://www.ilfattoquotidiano.it/2020/09/16/ridotta-in-appello-la-condanna-per-tarantini-a-due-anni-e-10-mesi-limprenditore-reclutava-le-escort-per-le-cene-a-casa-di-silvio-berlusconi/5934101/">condannato a due anni e 10 mesi dalla Corte di Appello di Bari</ref>per aver portato escort nelle residenze di</p>
    <p><hi rend="#b">Silvio Berlusconi</hi>, cercava di combinare un incontro tra l’allora presidente del Consiglio, l’attrice e Francesca Lana. “È vero che Giampi, questo ragazzo pugliese, mi aveva detto di</p>
    <p><hi rend="#b">andare a qualche cena</hi>– ha spiegato l’ex modella – Sono andata un paio di volte,</p>
    <p><hi rend="#b">sempre in compagnia</hi>di un’amica”. “Ma come si spiega che Tarantini sostenesse che lei sarebbe stata disposta ad avere un ménage à trois con Berlusconi in cambio del fatto che suo fratello partecipasse a una</p>
    <p><hi rend="#b">trasmissione televisiva</hi>?”, ha insistito il direttore de</p>
    <p><hi rend="#i">Ilfattoquotidiano.it</hi>facendo riferimento a Sergio Arcuri. “Ma io non ho mai detto a Giampi, né tantomeno a Berlusconi, di far lavorare mio fratello. Io non ho mai detto queste cose: ‘Fai lavorare me o mio fratello in cambio di che? Di niente!”.</p>
    <p><hi rend="#b"> ‘La Confessione’ </hi>è prodotto da </p>
    <p><hi rend="#b">Loft Produzioni</hi>per Discovery Italia e sarà disponibile in live streaming e successivamente on demand sul nuovo servizio streaming</p>
    <p>
      <hi rend="#b">nonché su sito, app e smart tv di</hi>
    </p>
    <ref target="https://www.discoveryplus.it/">discovery+</ref>
    <p>
      <hi rend="#b">. Nove è visibile al canale 9 del Digitale Terrestre, su Sky Canale 149 e Tivùsat Canale 9.</hi>
    </p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>