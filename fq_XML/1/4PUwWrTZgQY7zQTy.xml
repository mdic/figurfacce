<doc sitename="Il Fatto Quotidiano" title="Berlusconi si tiene aperta la porta per il Colle: &quot;Draghi è meglio come premier&quot;. Salvini: &quot;Se decide di scendere in campo, lo sosterremo&quot; - Il Fatto Quotidiano" author="F Q" date="2021-10-21" url="https://www.ilfattoquotidiano.it/2021/10/21/berlusconi-si-tiene-aperta-la-porta-per-il-colle-draghi-e-meglio-come-premier-salvini-se-decide-di-scendere-in-campo-lo-sosterremo/6363131/" hostname="ilfattoquotidiano.it" description="Berlusconi si tiene aperta la porta per il Quirinale? Ecco la risposta di Salvini" categories="Politica" tags="Forza Italia;Silvio Berlusconi" fingerprint="1aa5d244f8a1810d">
  <main>
    <head rend="h1">Berlusconi si tiene aperta la porta per il Colle: “Draghi è meglio come premier”. Salvini: “Se decide di scendere in campo, lo sosterremo”</head>
    <graphic src="https://st.ilfattoquotidiano.it/wp-content/uploads/2021/10/21/berlusconi-690x362.jpg"/>
    <p><ref target="https://www.ilfattoquotidiano.it/2021/10/21/ruby-ter-giudici-chiudono-il-dibattimento-per-emettere-sentenza-ma-la-difesa-di-berlusconi-annuncia-la-ricusazione/6363137/">Mentre a Siena i giudici del tribunale stanno per decidere se condannarlo o meno per corruzione in atti giudiziari</ref>, </p>
    <p><hi rend="#b">Silvio Berlusconi</hi>vola a Bruxelles per il pre-vertice del</p>
    <p><hi rend="#b">Ppe</hi>a Bruxelles. E, parlando con i giornalisti, da una parte tiene aperta a se stesso la porta per il Quirinale e dall’altra la chiude a quello che nel centrodestra sembrava essere il candidato più quotato:</p>
    <p><hi rend="#b">Mario Draghi.</hi>“Berlusconi come lo vedo al Colle?</p>
    <p><hi rend="#b">Lo vedo in forma dopo un po’ di acciacchi dovuti al Covid</hi>e non ha per il momento idea al riguardo”, ha detto il leader di</p>
    <p><hi rend="#b">Forza Italia</hi>, di fatto non respingendo nessuna ipotesi e dimostrando che l’opzione per lui esiste eccome. E a proposito dell’attuale presidente del Consiglio, ha aggiunto: “Draghi sarebbe certamente un ottimo presidente della Repubblica, mi domando se il suo ruolo attuale continuando nel tempo non porterebbe più vantaggi al nostro</p>
    <p><hi rend="#b">Paese</hi>“. A dare corda alla narrazione di Berlusconi, è stato poco dopo il leader del Carroccio</p>
    <p><hi rend="#b">Matteo Salvini</hi>: “Berlusconi sta decidendo. Ovviamente se decidesse di scendere in campo lui, come leader di uno dei partiti del centrodestra, avrebbe tutto il nostro sostegno. Ma dovete chiederlo a lui”.</p>
    <p><hi rend="#b">La faida in Forza Italia: “Gelmini? Dichiarazioni contrarie alla realtà”</hi> – Qual è la strategia del centrodestra? A pochi giorni dalla disfatta delle ammnistrative, regna il caos. Nella coalizione il clima non è dei migliori e il Cavaliere deve, prima di tutto, fare i conti anche con i problemi dentro il suo partito:<ref target="https://www.ilfattoquotidiano.it/2021/10/20/forza-italia-la-nomina-del-capogruppo-fa-emergere-la-faida-interna-laudio-di-gelmini-ministri-esclusi-dai-tavoli-con-berlusconi/6362404/"> ieri Repubblica ha diffuso un audio della ministra Maria Stella Gelmini che denuncia come “i ministri Fi siano esclusi dai tavoli con Berlusconi” e per questo il leader non sarebbe correttamente informato su quello che succede nel partito e nel governo.</ref> “Io non so cosa è successo al ministro Gelmini, le dichiarazioni di ieri sono anche </p>
    <p><hi rend="#b">contrarie assolutamente alla realtà</hi>“, è stata la replica di Berlusconi, “per esempio per quanto riguarda i rapporti con i nostri ministri al governo c’è sempre stata una riunione dei tre i ministri con i vertici di Forza Italia ogni settimana. Oggi i giornali</p>
    <p><hi rend="#b">hanno parlato di separazione</hi>, tutte cose esagerate e non c’è assolutamente nulla di cui io mi debba preoccupare”, ha aggiunto. E ancora: “Adesso torno indietro io. Non succede assolutamente niente, nella maniera più assoluta,</p>
    <p><hi rend="#b">sono veramente sereno al 100%, non so cosa gli ha preso a questi qua</hi>“. Che Gelmini però abbia detto cose</p>
    <p><hi rend="#b">“fuori dalla realtà”</hi>, al momento lo pensa forse solo Berlusconi. Chi ha ammesso i problemi oggi è stato il ministro Fi per la Pubblica amministrazione</p>
    <p><hi rend="#b">Renato Brunetta</hi>: “Inutile ignorare quanto accaduto ieri tra persone che ambiscono solo a rilanciare Forza Italia, che ha un’occasione da cogliere ma vive un momento di difficoltà innegabile. Il malcontento c’è, è diffuso, Mariastella Gelmini ne ha dato corretta raffigurazione, e io stesso l’ho ribadito ieri pomeriggio al Presidente Berlusconi, presente il coordinatore Tajani”.</p>
    <p><hi rend="#b">La coalizione imploderà? “Sono miei allievi”. E prende le distanze dagli attacchi a Lamorgese</hi> – Ma il caos non è solo dentro Forza Italia: la coalizione dopo la deludente prova elettorale delle amministrative sta cercando di ritrovare una compattezza che sembrava perduta da tanto tempo. Berlusconi, parlando con i giornalisti, ha detto che nessuno nel Ppe gli ha chiesto dei suoi alleati sovranisti. “No, ma poi sono tutti fiduciosi in me, mi conoscono orami da tantissimi anni e sanno che i miei alleati hanno la metà della mia età e quindi capirai se io mi debba preoccupare.<hi rend="#b"> Io sono il professore in cattedra e” loro “gli allievi”</hi>. Poco prima, Berlusconi aveva anche detto che (secondo lui) il partito sta seguendo un percorso che gli permetterebbe di approdare nel Ppe e quindi mollare i sovranisti. “<hi rend="#b">La Lega è orami molto lontana dal sovranismo</hi>“, ha sostenuto con i giornalisti. “Il percorso per arrivare nel Ppe prenderà del tempo. Io sto lavorando in questa direzione, non c’è un no a questa possibilità da parte della Lega e dei suoi massimi dirigenti, c’è però un percorso di avvicinamento anche da parte degli altri leader del Ppe con cui ho iniziato i discorsi a riguardo”. Ma difficile capire su cosa sono d’accordo i leader nella coalizione. Perché mentre Berlusconi dice che Salvini non è più sovranista, dall’altra<hi rend="#b"> prende le distanze dagli attacchi alla ministra dell’Interno Lamorgese</hi>. Attacchi che portano tutti la firma di Fratelli d’Italia e Lega. “Lamorgese è un ministro di questo governo, noi sosteniamo tutti convintamente questo governo e quindi suggerisco sempre di astenersi da prese di contrasto con i singoli ministri”, ha detto sempre da Bruxelles.</p>
    <p><hi rend="#b">Draghi? “Sono io ad aver pensato a lui per un governo di coalizione”</hi> – Ma Berlusconi è andato oltre. Ha rivendicato di essere tra i registi che hanno portato Draghi alla guida del governo di coalizione. “I distinguo dei suoi alleati rischiano di regalare Draghi alla sinistra? Non credo proprio. A parte che Draghi ha con me un rapporto antico e solidissimo. Sono stato io che vincendo le obiezioni forti di un mio ministro, <hi rend="#b">Giulio Tremonti</hi>, l’ho portato a essere governatore della Banca d’Italia e sono stato io che vincendo le voglie della Germania e della signora Merkel che voleva presentare come presidente Bce il presidente della banca centrale tedesca…in maniera pragmatica e concretissima ho contribuito alla sua carriera e alla sua esperienza e sono<hi rend="#b"> ancora io che ho pensato a lui per un Governo di coalizione c</hi>he potesse mettere insieme destra e sinistra in Italia per superare l’emergenza del Covid”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>