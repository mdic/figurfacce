<doc sitename="Il Fatto Quotidiano" title="Jeff Bezos, fondatore di Amazon, è l'uomo più ricco del mondo e tra gli italiani “vince” la famiglia Ferrero" author="Andrea Conti" date="2021-07-08" url="https://www.ilfattoquotidiano.it/2021/07/08/jeff-bezos-fondatore-di-amazon-e-luomo-piu-ricco-del-mondo-e-tra-gli-italiani-vince-la-famiglia-ferrero/6254890/" hostname="ilfattoquotidiano.it" description="BERLUSCONI &quot;SOLO&quot; AL 288ESIMO POSTO Ecco la classifica" categories="Attualità" tags="Bernard Arnault;Elon Musk;Jeff Bezos;Silvio Berlusconi" fingerprint="b949afb5d6df975">
  <main>
    <p><hi rend="#b">Bloomberg ha stilato la classifica dei 500 uomini più ricchi del pianeta</hi>. Secondo <hi rend="#i">Bloomberg Billionaires Index</hi> al primo posto con<hi rend="#b"> 212 miliardi di dollari c’è Jeff Bezos</hi>, fondatore di <hi rend="#b">Amazon</hi>, che partirà nello spazio il 20 luglio. In seconda posizione il fondatore di <hi rend="#b">Tesla</hi>, <hi rend="#b">Elon Musk</hi>, con 177 miliardi di dollari. Al terzo posto chiude il podio <hi rend="#b">Bernard Arnault</hi>, uomo d’affari del mondo del lusso e del fashion, con 169 milioni di dollari. La classifica continua con il fondatore di Microsoft <hi rend="#b">Bill Gates</hi> e i suoi 148 miliardi di dollari, quinto posto per <hi rend="#b">Mark Zuckerberg</hi>, “papà” di Facebook e proprietario di Instagram e WhatsApp con 130 milioni di dollari. In sesta posizione <hi rend="#b">Larry Page</hi>, fondatore di Google, con 115 miliardi di dollari e al settimo l’imprenditore <hi rend="#b">Sergev Brin</hi> e i suoi 111 miliardi di dollari. Un altro imprenditore, <hi rend="#b">Warren Buffett</hi>, è ottavo con 101 miliardi di dollari, pari merito con <hi rend="#b">Steve Ballmer</hi> e a chiudere la top ten è <hi rend="#b">Larry Ellison</hi> con 98.6 miliardi di dollari.</p>
    <p>E gli italiani? Nella classifica dei 500 più ricchi sono sette. Bisogna andare al 39esimo posto per trovare <hi rend="#b">la famiglia Ferrer</hi>o con 35.2 miliardi di dollari, al 52esimo posto c’è <hi rend="#b">Leonardo del Vecchio</hi>, fondatore di Loxottica, con con 29 miliardi di dollari, al 179esimo posto c’è l’imprenditore e amministratore delegato del gruppo Techint, <hi rend="#b">Paolo Rocca</hi>, con 12.5 miliardi di dollari, <hi rend="#b">Silvio Berlusconi</hi> è “solo” al 288esimo posto con 9.13 miliardi di dollari, segue il re della moda<hi rend="#b"> Giorgio Armani</hi> al 293 con 9.03 miliardi di dollari, altro esponente della moda mondiale al 441esimo posto, <hi rend="#b">Miuccia Prada</hi>, con 6.54 miliardi di dollari, seguito da <hi rend="#b">Patrizio Bertelli</hi>, imprenditore e amministratore delegato del gruppo Prada, al 442esimo posto e 6.52 miliardi di dollari.</p>
  </main>
  <comments/>
</doc>