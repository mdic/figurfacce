<doc sitename="Il Fatto Quotidiano" title="Veronica Lario parteciperà per la prima volta a un programma televisivo: venerdì 1 marzo sarà da Maria Latella su SkyTg24 - Il Fatto Quotidiano" author="Giuseppe Candela" date="2024-02-29" url="https://www.ilfattoquotidiano.it/2024/02/29/veronica-lario-partecipera-per-la-prima-volta-a-un-programma-televisivo-venerdi-1-marzo-sara-da-maria-latella-su-skytg24/7463546/" hostname="ilfattoquotidiano.it" description="Veronica Lario per la prima volta in tv parlerà di Intelligenza Artificiale" categories="Televisione" tags="Silvio Berlusconi;Veronica Lario" fingerprint="5dadc23a1f003881">
  <main><p><hi rend="#b">Veronica Lario parteciperà per la prima volta a un programma televisivo</hi>. L’ex signora Berlusconi sarà ospite al dinner talk “<hi rend="#i"> A cena da Maria Latella</hi>” in onda venerdì 1° marzo alle 21 su </p><p><hi rend="#b">SkyTg24</hi>. Per l’ospite a sorpresa della terza puntata si tratta anche della prima uscita pubblica da quando, nel 2009, fu avviata la separazione da</p><p><hi rend="#b">Silvio Berlusconi</hi>. Il legame tra Lario e Latella è noto da tempo, fu proprio la giornalista a scrivere la sua biografia autorizzata (“</p><p><hi rend="#i">“) nel 2004, libro poi ripubblicato, rivisto e ampliato da Rizzoli cinque anni più tardi. La puntata sarà dedicata all’intelligenza artificiale e ai potenziali riflessi sul presente e futuro dall’educazione al lavoro, affronterà un tema oggi molto vicino a Veronica, che di recente ha investito in una piccola start up.</hi></p><hi rend="#b">Tendenza Lario</hi><p>Tra gli ospiti del talk anche <hi rend="#b">Emanuela Girardi</hi>, Membro del Gruppo di esperti di Intelligenza Artificiale del MiSE, del Direttivo di AIxIA (Associazione italiana per l’intelligenza artificiale) e di CLAIRE (Confederazione dei laboratori di intelligenza artificiale in Europa, Spartaco Albertarelli, game designer, e l’attore<hi rend="#b"> Edoardo Ferrario</hi> che a teatro affronta con ironia i temi dell’A.I.</p><p>Lario, al secolo <hi rend="#b">Miriam Raffaella Bartolini</hi>, ha preso parte ai funerali di <hi rend="#b">Silvio Berlusconi</hi>, con cui i rapporti erano migliorati negli ultimi tempi. Negli anni 80 l’incontro tra l’attrice, ai tempi in ascesa, e l’imprenditore al teatro Manzoni. Nel 1985 l’inizio della loro convivenza, il 15 dicembre 1990, cinque anni dopo, le nozze con rito civile dopo la nascita dei tre figli: Barbara, Eleonora e Luigi.</p><p>Riservatezza, poche uscite pubbliche e incontri ufficiali. Il loro amore incontra la prima crisi pubblica nel 2007, il 31 gennaio <hi rend="#b">la signora Berlusconi scrive una lettera aperta a Repubblica</hi> nella quale richiede al marito pubbliche scuse per le frasi galanti rivolte da quest’ultimo ad alcune signore ospiti alla cerimonia dei Telegatti. </p><p><ref target="https://www.ilfattoquotidiano.it/2023/06/13/dal-legame-con-carla-dalloglio-al-quasi-matrimonio-con-marta-fascina-le-compagne-di-berlusconi-e-la-storica-denuncia-di-veronica-lario-sul-ciarpame-senza-pudore/7191398/">“Se non fossi già sposato, la sposerei subito. Con lei andrei dappertutto…”, sussurrò tra le risate dei presenti</ref>.</p><hi rend="#b">all’allora conduttrice Mara Carfagn</hi>a. Il pomeriggio dello stesso giorno le scuse del Cavaliere<p>Nel 2009 Veronica Lario, con una e-mail in risposta ad alcune domande sul dibattito aperto dalla <hi rend="#b">Fondazione Farefuturo</hi>, stigmatizza le belle donne candidate nell’allora Pdl – anche criticando il comportamento del marito/presidente del Consiglio che, accompagnato dalla scorta, <hi rend="#b">si era recato a festeggiare il diciottesimo compleanno di Noemi Letizia</hi>, in un ristorante di Casoria: “Quello che emerge dai giornali è un ciarpame senza pudore. E tutto in nome del potere. Vergini che si offrono al drago per rincorrere il successo e la notorietà”. Il 3 maggio 2009 esplode il caso Lario-Berlusconi con la notizia della richiesta di separazione avanzata da Veronica, <hi rend="#b">che porterà ad un divorzio multimilionario sancito nel 2014</hi>.</p></main>
  <comments/>
</doc>