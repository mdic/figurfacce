<doc sitename="Il Fatto Quotidiano" title="Razzi: “Al 99,9% passo alla Lega, Matteo sa quanto valgo. Con Berlusconi non sono incazzato, sono avvelenato” - Il Fatto Quotidiano" author="Gisella Ruccia" date="2018-10-02" url="https://www.ilfattoquotidiano.it/2018/10/02/razzi-al-999-passo-alla-lega-matteo-sa-quanto-valgo-con-berlusconi-non-sono-incazzato-sono-avvelenato/4664379/" hostname="ilfattoquotidiano.it" description="“Al 99,9% mi iscrivo alla Lega, è l’unico partito che fa quello che penso io. Mi voglio candidare alle Europee . Mi posso trovare bene con Matteo perché già l’ho portato con me in Corea del Nord, sa come sono trattato lì. Anzi, Salvini mi ha detto: ‘Se succede qualche guerra nucleare, tu devi fermare …" categories="Politica" tags="Antonio Razzi;Forza Italia;Giuseppe Cruciani;Lega;Matteo Salvini;Silvio Berlusconi;Vitalizi" fingerprint="393e297cf1c7a709">
  <main>
    <p>“<hi rend="#b">Al 99,9% mi iscrivo alla Lega,</hi> è l’unico partito che fa quello che penso io. <hi rend="#b">Mi voglio candidare alle Europee</hi> . Mi posso trovare bene con <hi rend="#b">Matteo</hi> perché già l’ho portato con me in <hi rend="#b">Corea del Nord</hi>, sa come sono trattato lì. Anzi,<hi rend="#b"> Salvini</hi> mi ha detto: <hi rend="#b">‘Se succede qualche guerra nucleare, tu devi fermare tutto perché sei l’unico che parla coi coreani”</hi>. Lo rivela a <hi rend="#b">Giuseppe Cruciani</hi>, conduttore de <ref target="http://www.radio24.ilsole24ore.com/programma/lazanzara"> La Zanzara (Radio24)</ref>, l’ex senatore di</p>
    <p><hi rend="#b">Forza Italia, Antonio Razzi</hi>, che esterna anche le sue delusioni per il suo vecchio partito: “Al momento sono in stand by. Fino alle elezioni il mio cartellino era di</p>
    <p><hi rend="#b">Berlusconi</hi>, per l’affetto e il bene che avevo per lui. Adesso oramai il cartellino ce l’ho io. Mi sono svincolato da</p>
    <p><hi rend="#b">Forza Italia</hi>, perché non mi hanno candidato il 4 marzo</p>
    <p><hi rend="#b">. Io incazzato con Berlusconi? No, sono avvelenato</hi>. E che cazzo, non mi dice nemmeno: ‘Scusa, Antò, non ti posso candidare perché ci sono altri che stanno aspettando da anni’.</p>
    <p><hi rend="#b">Io sono un uomo di 70 anni, non sono mica un bambino</hi>. Ho alle spalle anche 53 anni di lavoro. Ho rispettato tutti e anche io voglio essere rispettato”. E aggiunge: “</p>
    <p><hi rend="#b">Non sento Berlusconi da oltre un anno</hi>. Ma lui ormai vive non dico in un</p>
    <p><hi rend="#b">ghetto</hi>, ma quasi, non ci si può avvicinare nessuno. E’ una cosa impressionante. Un uomo libero come il presidente Berlusconi, che è stato sempre in contatto con la sua gente, oggi non può parlare con nessuno.</p>
    <p><hi rend="#b">E’ prigioniero</hi>”.</p>
    <p>Razzi, infine, parla del suo</p>
    <p><hi rend="#b">vitalizio</hi>: “I grillini vogliono tagliarmelo? E che me ne frega a me, io non faccio ricorso. Tanto ho anche la persione svizzera con 41 anni di contributi. Dal Parlamento prendo</p>
    <p><hi rend="#b">2600 euro netti al mese, non 5mila o 7mila come dicono molti</hi>. Magari! Alla fine, se me lo tagliano,</p>
    <p><hi rend="#b">mi tolgono forse 500 o 600 euro.</hi>Che me ne frega, vuol dire che mangerò la pasta una volta al giorno anziché due”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>