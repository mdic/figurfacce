<doc sitename="Il Fatto Quotidiano" title="Governo, Orfini a Travaglio: “No ad accordo Pd-M5s”. “Il proporzionale l’avete voluto voi. Forse preferite Berlusconi” - Il Fatto Quotidiano" author="Gisella Ruccia" date="2018-04-28" url="https://www.ilfattoquotidiano.it/2018/04/28/governo-orfini-a-travaglio-no-ad-accordo-pd-m5s-il-proporzionale-lavete-voluto-voi-forse-preferite-berlusconi/4321864/" hostname="ilfattoquotidiano.it" description="“Sedersi al tavolo col M5s? Dipende da cosa bisogna discutere. Io non ho alcun problema a parlare coi 5 Stelle da minoranza parlamentare, ma qui noi ci dovremmo sedere per verificare la possibilità di fare un governo insieme. Ed è una ipotesi che non mi convince e alla quale sono assolutamente ostile”. Lo ribadisce a …" categories="La7" tags="La7;Marco Travaglio;Matteo Orfini;Movimento 5 Stelle;PD;Silvio Berlusconi" fingerprint="db9c11275bd0d75d">
  <main>
    <p>“Sedersi al tavolo col <hi rend="#b">M5s</hi>? Dipende da cosa bisogna discutere. Io non ho alcun problema a parlare coi 5 Stelle da minoranza parlamentare, ma qui noi ci dovremmo sedere per verificare la possibilità di fare un governo insieme. Ed è una ipotesi che non mi convince e alla quale sono assolutamente ostile”. Lo ribadisce a <ref target="http://www.la7.it/otto-e-mezzo"> Otto e Mezzo</ref> (La7) il presidente del </p>
    <p><hi rend="#b">Pd, Matteo Orfini</hi>, in un confronto con il direttore de</p>
    <p><hi rend="#b">Il Fatto Quotidiano, Marco Travaglio</hi>, che commenta: “Certamente dire di no a un accordo col M5S è perfettamente legittimo. Ma qual è la proposta del</p>
    <p><hi rend="#b">Pd</hi>? Quando si vota con un sistema proporzionale, alla fine non esce un vincitore, ma escono tanti partiti che di solito non sono autosufficienti e che provano a mettersi insieme, come è successo in</p>
    <p><hi rend="#b">Germania</hi>. Non c’è stato verso per un accordo tra M5S e il centrodestra” – continua – “perché i 5 Stelle non vogliono parlare con</p>
    <p><hi rend="#b">Berlusconi</hi>. Se ora non c’è un’intesa tra Pd e M5S, qual è la vostra soluzione? E’ ovvio che tutti i partiti preferirebbero coalizzarsi con se stessi, visto che si piacciono molto guardandosi allo specchio. Ma il proporzionale l’avete introdotto voi con il</p>
    <p><hi rend="#b">Rosatellum</hi>. Com’è possibile che poi decidiate di non andare a vedere nemmeno le carte e dialogare con una forza che potrebbe essere la meno distante da voi rispetto a</p>
    <p><hi rend="#b">Berlusconi</hi>o alla</p>
    <p><hi rend="#b">Lega</hi>?”. Orfini fa una smorfia contrariata e Travaglio continua: “Può anche darsi che Orfini ritenga, come oggi ha detto</p>
    <p><hi rend="#b">Ettore Rosato</hi>, che il Pd sia incompatibile col M5S, ma non con Berlusconi. E infatti 5 anni fa non ci furono problemi. Nel giro di una settimana il Pd si mise d’accordo con Berlusconi”. Orfini obietta: “Sta parlando con la persona sbagliata, perché 5 anni fa nella</p>
    <p><hi rend="#b">direzione Pd</hi>in cui decidemmo le larghe intese fui uno di quelli che non votarono quella scelta, intervenni contro quella decisione e fui contestato dalla direzione del mio partito. In più, c’è una differenza sostanziale rispetto al</p>
    <p><hi rend="#b">2013</hi>: vincemmo le elezioni e c’era una legge col premio di maggioranza”</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>