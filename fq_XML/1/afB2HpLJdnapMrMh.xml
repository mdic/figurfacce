<doc sitename="Il Fatto Quotidiano" title="Belve, Alfonso Signorini su Nove: &quot;Mai stato ad un bunga bunga. Le cene di Arcore? Burine all'inverosimile&quot; - Il Fatto Quotidiano" author="F Q" date="2018-12-14" url="https://www.ilfattoquotidiano.it/2018/12/14/belve-alfonso-signorini-su-nove-mai-stato-ad-un-bunga-bunga-le-cene-di-arcore-burine-allinverosimile-quando-metti-a-tavola-la-mela-marcia-fa-marcire-anche-il-caviale/4834129/" hostname="ilfattoquotidiano.it" description="“Cosa pensa, che il direttore di ‘Chi’ non sia mai stato invitato da Berlusconi a una cena elegante ad Arcore? A un bunga bunga o altro? Non ci sono mai andato e non solo, ma gli ho anche detto che certa gente sarebbe stato meglio non farla entrare neppure in casa. Però non ti ascolta”. …" categories="TVLoft" tags="Belve;Bunga Bunga;Cene Eleganti;Francesca Fagnani;Silvio Berlusconi;TvLoft" fingerprint="9a0aaaa57dfac419">
  <main>
    <p>“Cosa pensa, che il direttore di <hi rend="#i">‘Chi’</hi> non sia mai stato invitato da <hi rend="#b">Berlusconi</hi> a una cena elegante ad <hi rend="#b">Arcore</hi>? A un <hi rend="#b">bunga bunga</hi> o altro? Non ci sono <hi rend="#b">mai andato</hi> e non solo, ma gli ho anche detto che certa gente sarebbe stato meglio non farla entrare neppure in casa. Però non ti ascolta”. <hi rend="#b">Alfonso Signorini</hi> racconta a <hi rend="#i">‘Belve’</hi> condotto da <hi rend="#b">Francesca Fagnani</hi>, quello che non ha mai detto sulle famose serate di Arcore. La giornalista incalza: “Ma quanto erano ‘burine’ le <hi rend="#b">cene eleganti</hi>?”. “Da uno a dieci, mille! – afferma il giornalista – <hi rend="#b">Burine</hi> non per la cornice, che era veramente elegante, perché Arcore è una <hi rend="#b">bella cornice</hi>, ma per chi ci stava dentro: burine fino all’inverosimile. Perché – aggiunge – quando tu metti a tavola la <hi rend="#b">mela marcia</hi>, fa marcire anche il salmone e il caviale con il suo olezzo”. “Come mai Berlusconi non ha avuto accanto una persona che gli volesse talmente bene da dirgli: ‘Papà, amico mio,<hi rend="#b"> basta</hi>‘”, chiede la giornalista. “Perché lui non ascolta, <hi rend="#b">non ascolta</hi>. Io personalmente gliel’ho detto”.</p>
    <p>“Belve” (6 episodi da 30’) scritto da <hi rend="#b">Francesca Fagnani</hi> con la collaborazione di <hi rend="#b">Irene Ghergo</hi>, è prodotto da <ref target="https://www.tvloft.it/"> Loft Produzioni</ref> per Discovery Italia ed è disponibile anche su </p>
    <p><hi rend="#b">Dplay</hi>(sul sito www.it.dplay.com – o scarica l’app su App Store o Google Play). Nove è visibile al canale 9 del Digitale Terrestre, su Sky Canale 145 e Tivùsat Canale 9.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>