<doc sitename="Il Fatto Quotidiano" title="Giorgia Rossi abbandona Mediaset: &quot;Ringrazio la famiglia Berlusconi ma ora inizio un nuovo percorso&quot; - Il Fatto Quotidiano" author="F Q" date="2021-07-02" url="https://www.ilfattoquotidiano.it/2021/07/02/giorgia-rossi-abbandona-mediaset-ringrazio-la-famiglia-berlusconi-ma-ora-inizio-un-nuovo-percorso/6248682/" hostname="ilfattoquotidiano.it" description="GIORGIA ROSSI LASCIA MEDIASET Ecco l'annuncio della conduttrice" categories="Attualità" tags="Mediaset;Pier Silvio Berlusconi;Silvio Berlusconi" fingerprint="2d9fe35698c54491">
  <main>
    <p>Dopo <hi rend="#b"> la notizia inaspettata di Alessia Marcuzzi</hi>, anche </p>
    <p><hi rend="#b">Giorgia Rossi</hi>ha annunciato di lasciare Mediaset. Sul proprio profilo Instagram, ieri 1 luglio, ha pubblicato un post: “</p>
    <p><hi rend="#b">Dopo 8 anni si chiude oggi la mia esperienza a Mediaset</hi>. Parlo di ‘esperienza’ perché questo è stata, in tutti i sensi”, ha esordito la giornalista sportiva. “Sono entrata come collaboratrice, non avevo neppure 30 anni, non sapevo cosa ci sarebbe stato nel mio futuro ma sapevo cosa c’era stato nel passato. E da lì sono partita”, ha spiegato.</p>
    <p>E ancora un ringraziamento sentito alla famiglia Berlusconi e ai collaboratori: “Tra poco per me inizierà un <hi rend="#b">nuovo percorso</hi> professionale e di vita ma non posso farlo senza prima aver ringraziato Mediaset, l’Editore e <hi rend="#b">tutta la famiglia Berlusconi</hi>, i miei direttori Claudio Brachino e Alberto Brandi, Yves Confalonieri e tutte le persone, gli amici, il mio compagno Alessio (Conti, 45 anni, giornalista sportivo, <hi rend="#i">ndr</hi>) con cui ho lavorato in questi anni. Ognuna mi ha lasciato qualcosa, da ognuno ho imparato. Sono stati anni preziosissimi di cui sarò sempre grata e onorata. Ciao Mediaset, è stato bellissimo”, ha concluso la conduttrice 34enne.</p>
    <quote>Visualizza questo post su Instagram</quote>
  </main>
  <comments/>
</doc>