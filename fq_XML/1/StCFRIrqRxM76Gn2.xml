<doc sitename="Il Fatto Quotidiano" title="Santanchè: &quot;Berlusconi? Molli la politica e si goda soldi e nipoti. Congresso Famiglie? Basta col politicamente corretto” - Il Fatto Quotidiano" author="Gisella Ruccia" date="2019-03-28" url="https://www.ilfattoquotidiano.it/2019/03/28/santanche-berlusconi-molli-la-politica-e-si-goda-soldi-e-nipoti-congresso-famiglie-basta-col-politicamente-corretto/5069328/" hostname="ilfattoquotidiano.it" description="“Berlusconi? Io gli consiglio vivamente di godersi la vita, i suoi figli, i suoi nipoti, i suoi soldi. Oggi bisogna dire con franchezza che politicamente, per la costruzione di quell’area vasta che è maggioranza nel popolo italiano, lui è un elemento ostativo”. Così, ai microfoni de “L’Italia s’è desta”, su Radio Cusano Campus, la senatrice …" categories="Politica" tags="Centrodestra;Daniela Santanchè;Famiglie;Forza Italia;Fratelli dItalia;Lgbtqi;Silvio Berlusconi;Verona" fingerprint="7c9ec03a9146c74d">
  <main>
    <p>“<hi rend="#b">Berlusconi? Io gli consiglio vivamente di godersi la vita, i suoi figli, i suoi nipoti, i suoi soldi.</hi> Oggi bisogna dire con franchezza che politicamente, per la costruzione di quell’area vasta che è maggioranza nel popolo italiano, <hi rend="#b">lui è un elemento ostativo</hi>”. Così, ai microfoni de <hi rend="#b">“L’Italia s’è desta”</hi>, su Radio Cusano Campus, la senatrice di <hi rend="#b">Fratelli d’Italia, Daniela Santanchè</hi>, si pronuncia sul futuro del <hi rend="#b">centrodestra</hi>.<lb/> L’ex <hi rend="#i">pasionaria</hi> di <hi rend="#b">Forza Italia</hi> puntualizza: “Con tutto il rispetto per Berlusconi, che è un grande italiano e di cui non potrò mai parlare male, <hi rend="#b">faccio un po’ fatica a pensare al futuro e Berlusconi.</hi> Io ho sempre sostenuto che dopo Berlusconi non poteva esserci un nuovo Berlusconi, ma ci sarebbe stato altro. Finita l’era politica di Berlusconi finisce Forza Italia, perché <hi rend="#b">Forza Italia è Berlusconi, non è altro.</hi> Berlusconi oggi dovrebbe essere distaccato da tutto questo”.</p>
    <p>Santanchè poi difende tenacemente il <hi rend="#b">Congresso delle Famiglie</hi>, che si terrà dal 29 al 31 marzo a <hi rend="#b">Verona</hi>: “Al Congresso si dice semplicemente che <hi rend="#b">la famiglia non è una coppia omosessuale</hi>. <hi rend="#b">A Verona si sancisce come è la famiglia naturale, cioè l’unione di un uomo e di una donna con figli eventualmente, basterebbe leggere la Costituzione.</hi> Da noi, nella cultura occidentale, è sempre stato così ma oggi affermare questo per i politicamente corretti significa bestemmiare. <hi rend="#b">Ormai viviamo in questa dittatura del politicamente corretto</hi>, per cui se dici ‘clandestino’ sei da arrestare. La dittatura del politicamente corretto – continua – sta nelle grandi tv, nei grandi giornali, negli opinionisti, nei giornalisti. <hi rend="#b">Il popolo non è politicamente corretto,</hi> tant’è che vota chi non è politicamente corretto perché si è stufato. Dopodiché io sono una persona che è assolutamente dalla parte dell’amore, quindi non dico che due persone dello stesso sesso non si possono amare. Io non sono sposata e h un figlio. Non voglio avere gli stessi diritti che ha una famiglia perché non ho sottoscritto un contratto e non posso avere gli stessi diritti. Se ci fosse un premio per la famiglia stile Mulino Bianco io non lo vincerei, ma questo cosa c’entra?”.</p>
    <p>E aggiunge, riferendosi <ref target="https://www.ilfattoquotidiano.it/2019/03/27/congresso-famiglie-scanzi-vs-meloni-concentrato-di-sessismo-omofobia-misoginia-sono-punti-di-vista/5065353/">alla polemica tra Lilli Gruber e alla deputata di FdI Giorgia Meloni</ref>: “Quando una giornalista punta il dito a un politico, menzionando la sua vita privata, dice una </p>
    <p><hi rend="#b">supercazzola</hi>. Ma cosa c’entra? Qui non stiamo discutendo di quanto</p>
    <p><hi rend="#b">la Santanchè, Meloni, Bussetti, Gardini</hi>siano persone coerenti, ma del fatto che a Verona si parla della famiglia naturale. Noi diciamo che la famiglia naturale è fatta da un uomo e una donna, non diciamo che la coppia gay è una famiglia e quindi</p>
    <p><hi rend="#b">siamo gente da schifare e da sputare come ossicini di pollo</hi>perché non ci adeguiamo al politicamente corretto. Questo è. Tutto il resto sono balle.</p>
    <p><hi rend="#b">Ormai il mondo gira al contrario</hi>”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>