<doc sitename="Il Fatto Quotidiano" title="Governo Draghi, nelle consultazioni irrompe la variabile Berlusconi: sarà lui a guidare la delegazione di Forza Italia. Gli scenari - Il Fatto Quotidiano" author="Marco Procopio" date="2021-02-04" url="https://www.ilfattoquotidiano.it/2021/02/04/governo-draghi-nelle-consultazioni-irrompe-la-variabile-berlusconi-sara-lui-a-guidare-la-delegazione-di-forza-italia-gli-scenari/6090664/" hostname="ilfattoquotidiano.it" description="Le voci si sono susseguite per tutta la giornata, poi la conferma di Antonio Tajani: “Sarà Berlusconi a guidare la delegazione di Forza Italia nelle consultazioni con Draghi. Del resto fu lui a indicarlo come governatore alla Banca centrale europea, tra loro c’è un’antica conoscenza e assonanza sulle politiche economiche seguite quando era alla guida …" categories="Politica" tags="Governo Draghi;Mario Draghi;Silvio Berlusconi" fingerprint="fda69c71c987c145">
  <main><head rend="h1">Governo Draghi, nelle consultazioni irrompe la variabile Berlusconi: sarà lui a guidare la delegazione di Forza Italia. Gli scenari</head><graphic src="https://st.ilfattoquotidiano.it/wp-content/uploads/2021/02/04/berlusconi-draghi-1200x630.jpg"/><p>Le voci si sono susseguite per tutta la giornata, poi la conferma di <hi rend="#b">Antonio Tajani</hi>: “Sarà <hi rend="#b">Berlusconi</hi> a guidare la delegazione di Forza Italia nelle consultazioni con Draghi. Del resto fu lui a indicarlo come governatore alla Banca centrale europea, <hi rend="#b">tra loro c’è un’antica conoscenza</hi> e assonanza sulle politiche economiche seguite quando era alla guida della Bce”. L’ex Cavaliere lascia quindi la blindatissima villa in <hi rend="#b">Provenza</hi>, dove si è rifugiato dall’inizio della pandemia (salvo sporadiche apparizioni a Milano), per incontrare di persona il <hi rend="#b">premier incaricato</hi>. Una decisione dal chiaro <hi rend="#b">peso politico</hi> che non era stata adottata nemmeno durante le consultazioni al <hi rend="#b">Quirinale</hi>, quando davanti al capo dello Stato si sono presentati solo i colonnelli del partito. L’altra differenza è che in quell’occasione il <hi rend="#b">centrodestra</hi> è salito al Colle compatto, mentre ora ognuno andrà per conto suo. Il perché è evidente: se <hi rend="#b">Giorgia Meloni</hi> è ancora indecisa su un’eventuale astensione e <hi rend="#b">Matteo Salvini</hi> tentenna tra le elezioni a tutti i costi e la linea filo-governista del suo vice <hi rend="#b">Giorgetti</hi>, Berlusconi ha già le idee molto chiare. La scelta dell’ex capo della Bce “va nella <hi rend="#b">direzione</hi> che abbiamo indicato da settimane – ha detto ai suoi – Quella di una <hi rend="#b">personalità di alto profilo istituzionale</hi> attorno alla quale si possa tentare di realizzare <hi rend="#b">l’unità sostanziale delle migliori energie del Paese</hi>“. Una <hi rend="#b">netta apertura</hi> che, <ref target="https://www.ilfattoquotidiano.it/2021/02/04/per-il-m5s-partecipare-a-un-governo-politico-a-guida-draghi-non-e-piu-un-tabu-le-parole-di-conte-e-lapertura-di-di-maio/6089933/">se unita alle spinte di Conte e Di Maio per portare i 5 stelle sulla posizione di Pd e Leu</ref>, potrebbe subito spalancare a Mario Draghi le porte di </p><p><hi rend="#b">Palazzo Chigi</hi>sul solco della ben nota</p><p><hi rend="#b">maggioranza Ursula</hi>. Oppure complicare il percorso, visto tutto quello che Berlusconi porta con sé e che la base del Movimento ha combattuto da sempre: le</p><p><hi rend="#b">leggi ad personam</hi>, il</p><p><hi rend="#b">conflitto d’interessi</hi>, la P2, i processi, la sentenza passata in giudicato su</p><p><hi rend="#b">Marcello Dell’Utri</hi>e Cosa Nostra, le epurazioni dalla Rai, il Bunga bunga, il caso Ruby.</p><p>Senza Lega e Fratelli d’Italia, però, i numeri di Forza Italia soprattutto al Senato sono determinanti. Ed è chiaro che Berlusconi non ha intenzione di <hi rend="#b">mettersi in viaggio</hi> dalla Francia solo per omaggiare “un vecchio amico”. Da quando ha contratto il <hi rend="#b">coronavirus</hi> – <ref target="https://www.ilfattoquotidiano.it/2020/11/08/berlusconi-il-covid-tra-le-peggiori-esperienze-della-mia-vita-nellemergenza-mettere-da-parte-le-polemiche-politiche/5996533/">“tra le peggiori esperienze della mia vita”, ha ammesso a Fabio Fazio</ref> – dal punto di vista della </p><p><hi rend="#b">salute</hi>non si è mai ripreso del tutto. Tra fine novembre e metà gennaio più volte i suoi avvocati hanno giustificato l’assenza al</p><p><hi rend="#b">processo Ruby ter</hi>per un “peggioramento” del quadro clinico,</p><p><ref target="https://www.ilfattoquotidiano.it/2021/01/14/silvio-berlusconi-ricoverato-in-ospedale-nel-principato-di-monaco-zangrillo-problema-cardiaco-ho-imposto-il-ricovero/6065651/">fino al ricovero disposto “d’urgenza” nel principato di Monaco per “un</ref>. Se Berlusconi si muove, quindi, c’è un motivo preciso. Ed è quello di sedersi al tavolo delle</p><hi rend="#b">problema cardiaco</hi>“<p><hi rend="#b">trattative</hi>con il premier incaricato. Per ritagliarsi,</p><p><hi rend="#b">fisicamente e mediaticamente</hi>, un ruolo di primo piano in questa partita. Una mossa che però rischia di essere controproducente, perché per i 5 stelle un conto è costruire una maggioranza Ursula con i</p><p><hi rend="#b">suoi parlamentari</hi>, un conto è dialogare direttamente con lui. Che potrebbe provare a incidere sulla scelta dei</p><p><hi rend="#b">ministeri</hi>in alcune caselle chiave, dalla</p><p><hi rend="#b">Giustizia</hi>alla</p><p><hi rend="#b">delega per le telecomunicazioni</hi>, le riforme strutturali che l’Unione europea chiede in parallelo agli investimenti del Recovery plan (i</p><p><hi rend="#b">209 miliardi</hi>da spendere entro i prossimi anni), le nomine nelle aziende di Stato, una nuova</p><p><hi rend="#b">legge elettorale</hi>.</p><p>“È naturale da parte nostra guardare senza alcun <hi rend="#b">pregiudizio</hi> al tentativo del Presidente incaricato, al quale <hi rend="#b">proporremo</hi> – nella naturale prosecuzione di un atteggiamento responsabile che contraddistingue l’azione di Forza Italia – <hi rend="#b">idee e contenuti</hi>“, ha detto durante un collegamento con il vicepresidente Antonio Tajani e le due capigruppo Bernini e Gelmini. Il timore è che su qualcosa l’ex presidente Bce dovrà cedere, anche in virtù di quell'”antica conoscenza” tra lui e il fondatore di Forza Italia. A Palazzo Chigi c’era infatti Berlusconi quando Draghi nel maggio 2011 fu indicato dall’<hi rend="#b">Eurogruppo</hi> come il candidato alla presidenza della Banca centrale europea. Le date però sono significative: soltanto pochi mesi dopo il banchiere avrebbe firmato insieme al presidente uscente <hi rend="#b">Jean Claude Trichet</hi> la famosa <hi rend="#b">lettera segreta</hi> con cui si chiedeva all’Italia di varare drastiche misure di correzione dei <hi rend="#b">conti pubblici</hi> per evitare il default. Tutto inutile, perché con lo spread alle stelle, Berlusconi travolto dagli <hi rend="#b">scandali</hi> e il Paese a un passo dal baratro, il governo di centrodestra fu sostituito dai tecnici guidati da <hi rend="#b">Mario Monti</hi>.</p><p>Oggi la situazione è ben diversa. E Berlusconi lo sa bene: “Ho parlato di ‘governo dei migliori’ ed è ovvio attendersi una <hi rend="#b">squadra di governo</hi> di profilo adeguato all’enorme impegno che l’esecutivo avrà di fronte”, ha ribadito ai suoi. “Ci aspettiamo ovviamente anche <hi rend="#b">un programma all’altezza</hi> delle esigenze e delle aspettative della Nazione, su <hi rend="#b">temi cruciali</hi> come il piano vaccinale, il Recovery Fund, i ristori, il <hi rend="#b">fisco,</hi> la burocrazia, la <hi rend="#b">giustizia</hi>“. Già, la giustizia. A parte <hi rend="#b">Mediaset </hi>e tutto ciò che ruota intorno alle <hi rend="#b">telco</hi>, è sempre stato questo il principale interesse dell’ex Cavaliere. Che si è sempre districato tra gli attacchi ai “<hi rend="#b">pm di sinistra</hi>“, il <hi rend="#b">lodo Schifani</hi> e il <hi rend="#b">lodo Alfano</hi> per mettersi al riparo dalle inchieste (puntualmente bocciati dalla Consulta), il continuo viavai dalle aule di tribunale. E la condanna passata in giudicato per frode fiscale. Berlusconi potrebbe richiedere quindi garanzie in nome del “<hi rend="#b">garantismo</hi>“.</p><p>E in questo c’è ben poca differenza con <hi rend="#b">Matteo Renzi</hi>, <ref target="https://www.ilfattoquotidiano.it/2021/01/22/la-giustizia-e-un-campo-minato-per-il-governo-cosi-lasse-renzi-salvini-mette-nel-mirino-le-riforme-e-i-soldi-del-recovery/6073279/">che proprio sulla riforma dei processi voluta da Alfonso Bonafede e la legge “Spazzacorrotti” che ha rivisto la prescrizione in linea con le richieste dell’Ue</ref> ha fatto </p><p><hi rend="#b">cadere</hi>il governo Conte. Il prossimo esecutivo, a prescindere da chi lo guiderà, sarà chiamato a rivedere strutturalmente il sistema giudiziario italiano. Per poter spendere i</p><p><hi rend="#b">soldi</hi>del Recovery fund, infatti, la Commissione impone a ogni Paese di proporre misure con cui “</p><p><hi rend="#b">affrontare efficacemente</hi>” i punti deboli rilevati dal Consiglio nelle sue</p><p><hi rend="#b">raccomandazioni</hi>specifiche pubblicate ogni anno. Per l’Italia in cima alla lista c’è proprio la</p><p><hi rend="#b">lentezza della giustizia</hi>. Rischia quindi di essere questo il principale</p><p><hi rend="#b">terreno di scontro</hi>con il Movimento 5 stelle, non intenzionato a cedere di un passo sui tempi della prescrizione, sulle</p><p><hi rend="#b">leggi anti-corruzione</hi>, sullo stop alle</p><p><hi rend="#b">porte girevoli</hi>tra politica e magistratura. E</p><p><hi rend="#b">l’annunciato arrivo a Roma</hi>di Berlusconi non fa altro che complicare le cose.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>