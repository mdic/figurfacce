<doc sitename="Il Fatto Quotidiano" title="Referendum, Berlusconi scopre il conflitto di interessi: &quot;Renzi? In Mediaset come annunciatore&quot; - Il Fatto Quotidiano" author="Gisella Ruccia" date="2016-11-30" url="http://www.ilfattoquotidiano.it/2016/11/30/referendum-berlusconi-scopre-il-conflitto-di-interessi-renzi-mediaset-come-annunciatore/3227901/" hostname="ilfattoquotidiano.it" description="“Referendum? Le mie reti non sono schierate per il Sì, qualche manager Mediaset ritiene che sia buona cosa tenere buoni rapporti con chi sia al governo“. Così Silvio Berlusconi a Dimartedì (La7) risponde al conduttore Giovanni Floris, che gli chiede conto dell’ambiguità delle sue aziende sul referendum costituzionale. E aggiunge: “Qualcuno dice che Berlusconi ha …" categories="La7" tags="Conflitto di interessi;La7;Matteo Renzi;Mediaset;Referendum Costituzionale 2016;Silvio Berlusconi" fingerprint="299f5ecc48ff416c">
  <main>
    <p><hi rend="#b">“Referendum? </hi>Le mie reti non sono schierate per il<hi rend="#b"> Sì</hi>, qualche manager<hi rend="#b"> Mediaset</hi> ritiene che sia buona cosa tenere buoni rapporti con chi sia al<hi rend="#b"> governo</hi>“. Così <hi rend="#b">Silvio Berlusconi</hi> a <hi rend="#b">Dimartedì </hi>(La7) risponde al conduttore <hi rend="#b">Giovanni Floris</hi>, che gli chiede conto dell’ambiguità delle sue aziende sul referendum costituzionale. E aggiunge: “Qualcuno dice che Berlusconi ha scoperto il conflitto di interessi”. “Il conflitto di interessi è il contrario di quanto comunemente si pensa” – replica il Cavaliere – “per chi fa politica le sue aziende e i suoi interessi sono passati ai raggi X e, se qualcosa non va, tutto viene fuori”. Berlusconi poi si concede vari siparietti scherzosi: dai complimenti a <hi rend="#b">Maurizio Crozza</hi> a battute alle signore presenti tra il pubblico in studio. Poi si esprime su <hi rend="#b">Renzi</hi>: “All’inizio mi è stato simpatico, poi mi ha molto deluso. Ma come affabulatore e intrattenitore è davvero il più bravo. Lo inventerei a entrare in Mediaset come <hi rend="#b">annunciatore per la sua annuncite</hi>, gli viene bene. Se lascia la politica, può venire a Cologno Monzese che la porta è aperta. Se mi metto davanti alla televisione lo vedo sempre, è dappertutto”. E motiva il suo <hi rend="#b">No</hi> al referendum: “Se vincesse il Sì, Renzi sarebbe il padrone dell’Italia e degli italiani. Mi dispiace ma non ci sto”. Riguardo a eventuali suoi eredi nel centrodestra, Berlusconi precisa: “Non c’è ancora. Ma gli eredi sbucano fuori improvvisamente. Del resto,<hi rend="#b"> Renzi</hi> è sbucato fuori da sotto un cavolo.<hi rend="#b"> Nessuno sapeva neppure che esistesse</hi>“</p>
    <p>Gentile lettore, la pubblicazione dei commenti è sospesa dalle 20 alle 9, i commenti per ogni articolo saranno chiusi dopo 72 ore, il massimo di caratteri consentito per ogni messaggio è di 1.500 e ogni utente può postare al massimo <hi rend="#b">150 commenti alla settimana</hi>. Abbiamo deciso di impostare questi limiti per migliorare la qualità del dibattito. È necessario attenersi <ref target="http://www.ilfattoquotidiano.it/termini-e-condizioni-dutilizzo/"> Termini e Condizioni di utilizzo del sito (in particolare punti 3 e 5)</ref>: evitare gli insulti, le accuse senza fondamento e mantenersi in tema con la discussione. I commenti saranno pubblicati dopo essere stati letti e approvati, ad eccezione di quelli pubblicati dagli utenti in white list (vedere il punto 3 della nostra policy). Infine non è consentito accedere al servizio tramite account multipli. Vi preghiamo di segnalare eventuali problemi tecnici al nostro </p>
    <p><ref target="mailto:tech+comments@ilfattoquotidiano.it">supporto tecnico</ref>La Redazione</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>