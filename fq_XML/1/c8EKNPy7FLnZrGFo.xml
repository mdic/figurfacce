<doc sitename="Il Fatto Quotidiano" title="Legge elettorale, Centinaio (Lega) vs Travaglio: &quot;Pensa ai tuoi amici del M5S&quot;. &quot;Chi è questo intellettuale raffinato?&quot; - Il Fatto Quotidiano" author="Gisella Ruccia" date="2017-10-12" url="http://www.ilfattoquotidiano.it/2017/10/12/legge-elettorale-centinaio-lega-vs-travaglio-pensa-ai-tuoi-amici-del-m5s-chi-e-questo-intellettuale-raffinato/3909331/" hostname="ilfattoquotidiano.it" description="Polemica a Tagadà (La7) tra il direttore de Il Fatto Quotidiano, Marco Travaglio, e il senatore della Lega, Gian Marco Centinaio, sulla legge elettorale. A riguardo, il parlamentare del Carroccio pronuncia un attacco al fiele contro la deputata di Fratelli d’Italia, Giorgia Meloni, che ha definito “uno schifo” il Rosatellum bis, puntando il dito contro …" categories="La7" tags="Forza Italia;Giorgia Meloni;La7;Lega;Marco Travaglio;Matteo Renzi;Movimento 5 Stelle;PD;Polemica;Rosatellum;Silvio Berlusconi" fingerprint="7a9d5e66c15d87bd">
  <main>
    <p>Polemica a <hi rend="#b"> Tagadà</hi> (La7) tra il direttore de </p>
    <p><hi rend="#b">Il Fatto Quotidiano, Marco Travaglio</hi>, e il senatore della</p>
    <p><hi rend="#b">Lega, Gian Marco Centinaio</hi>, sulla</p>
    <p><hi rend="#b">legge elettorale</hi>. A riguardo, il parlamentare del Carroccio pronuncia un attacco al fiele contro la deputata di</p>
    <p><hi rend="#b">Fratelli d’Italia, Giorgia Meloni,</hi>che ha definito</p>
    <p><hi rend="#b">“uno schifo”</hi>il Rosatellum bis, puntando il dito contro</p>
    <p><hi rend="#b">Silvio Berlusconi e Matteo Salvini.</hi>“La Meloni è anche quella che</p>
    <p><hi rend="#b">non ha ancora capito la differenza tra secessione e indipendenza</hi>, quando parla dei nostri referendum” – commenta Centinaio – “è la stessa che confonde i nostri referendum con quello della Catalogna. Penso che tra un’ora Salvini mi farà una telefonata di fuoco per quello che sto dicendo”. La conduttrice</p>
    <p><hi rend="#b">Tiziana Panella</hi>chiede a Travaglio lo scenario che potrebbe presentarsi con il Rosatellum Bis. “Chi governerà?”, domanda Panella. “Travaglio”, mormora Centinaio. E il giornalista risponde: “</p>
    <p><hi rend="#b">Renzi farà finta di presentarsi alleato con Alfano, con Pisapia</hi>e con quei pochini che vorranno fargli da ruota di scorta, visto che è riuscito a sterminare tutti gli alleato del tradizionale centrosinistra.</p>
    <p><hi rend="#b">Berlusconi</hi>invece ci dirà che vorrà governare con</p>
    <p><hi rend="#b">con la Lega e con la Meloni</hi>, che, come abbiamo sentito ora, vanno d’amore e d’accordo. E poi ci saranno le varie destre, i vari centri, i vari centrini. Metterà tutto dentro. La sera delle elezioni” – continua – “scopriranno che</p>
    <p><hi rend="#b">il centrodestra, ammucchiato, non raggiungerà il 50%</hi>e non supererà il</p>
    <p><hi rend="#b">35%</hi>. E che</p>
    <p><hi rend="#b">Renzi e le sue ruotine di scorta faranno il 30%</hi>. Quindi, Renzi saluterà Pisapia. Berlusconi saluterà la Meloni e Salvini. Quindi, tenteranno di fare il</p>
    <p><hi rend="#b">governo Renzusconi</hi>“. E aggiunge: “Il problema è vedere se i parlamentari del Pd e di Forza Italia insieme arriveranno al 50% del Parlamento. Io ho i miei seri dubbi. Ma è anche vero che Berlusconi e Renzi ci hanno abituato a una abilità nel comprare o nell’attirare parlamentari in cambio di varie utilità, quindi compreranno</p>
    <p><hi rend="#b">un po’ di leghisti, un po’ di meloniani o anche qualcuno del M5S che si venderà</hi>“. Centinaio controbatte, gesticolando: “</p>
    <p><hi rend="#b">Oppure i tuoi amici eletti 5 Stelle</hi>“. Travaglio risponde: “Non so neanche di chi sia questa voce, perché non vi vedo.</p>
    <p><hi rend="#b">Sicuramente è una persona raffinata ed elegante</hi>, ma non so chi sia”. Poi completa il suo pensiero e chiosa: “Questa è la mia previsione. Se</p>
    <p><hi rend="#b">l’intellettuale</hi>che mi stava interrompendo ha qualche scenario diverso, ce lo racconti”</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>