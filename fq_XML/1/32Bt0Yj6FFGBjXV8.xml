<doc sitename="Il Fatto Quotidiano" title="Sicilia, il ritorno dei 'vasa vasa': Micciché, Romano e i leghisti ex Mpa. Musumeci vince con 93mila voti 'impresentabili' - Il Fatto Quotidiano" author="Giuseppe Pipitone" date="2017-11-07" url="http://www.ilfattoquotidiano.it/2017/11/07/sicilia-il-ritorno-dei-vasa-vasa-micciche-romano-e-i-leghisti-ex-mpa-musumeci-vince-con-97mila-voti-impresentabili/3961797/" hostname="ilfattoquotidiano.it" description="PALERMO – “Trentacinque, trentacinque. E il listino: non dobbiamo chiedere niente a nessuno. A nessuno“. L’eterna estate di Palermo è appena finita: in cielo sono tornate le nuvole. E anche qualche goccia di pioggia. Ma l’ex ministro Saverio Romano è raggiante: una mano in tasca, nell’altra il cellulare, in faccia un sorriso affilato di soddisfazione, …" categories="Politica" tags="Forza Italia;Gianfranco Micciché;Nello Musumeci;Raffaele Lombardo;Regione Sicilia;Sicilia;Silvio Berlusconi;Totò Cuffaro" fingerprint="b0c8657d6bb68284">
  <main><head rend="h1">Sicilia, il ritorno dei ‘vasa vasa’: Micciché, Romano e i leghisti ex Mpa. Musumeci vince con 93mila voti ‘impresentabili’</head><graphic src="https://st.ilfattoquotidiano.it/wp-content/uploads/2017/11/musumeci_micciché_675.jpg"/><p>PALERMO – “Trentacinque, trentacinque. E il <hi rend="#b">listino</hi>: non dobbiamo chiedere niente a nessuno. A <hi rend="#b">nessuno</hi>“. L’eterna estate di <hi rend="#b">Palermo</hi> è appena finita: in cielo sono tornate le <hi rend="#b">nuvole</hi>. E anche qualche goccia di pioggia. Ma l’ex ministro <hi rend="#b">Saverio Romano</hi> è raggiante: una mano in tasca, nell’altra il cellulare, in faccia un sorriso affilato di soddisfazione, mentre passeggia davanti al comitato elettorale di <hi rend="#b">Nello Musumeci</hi>, due passi da via <hi rend="#b">Libertà</hi>. Sono da poco passate le 22 e 30 e il nuovo presidente della <hi rend="#b">Regione</hi> sta per arrivare da <hi rend="#b">Catania</hi>. Davanti al suo quartier generale la gente comincia a farsi numerosa per festeggiare la vittoria del <hi rend="#b">centrodestra</hi> alle elezioni <hi rend="#b">regionali</hi>. È il ritorno al governo dell’isola, dopo cinque anni di <hi rend="#b">stop</hi>, otto se si considera il ribaltone di <hi rend="#b">Raffaele Lombardo</hi> che escluse le destre dalla maggioranza.</p><p><hi rend="#b">Il ritorno dei vasa vasa –</hi> All’epoca <hi rend="#b">Forza Italia</hi> e i centristi di <hi rend="#b">Totò Cuffaro</hi> sembravano <hi rend="#b">scomparsi</hi>, evaporati, <hi rend="#b">condannati</hi> all’<hi rend="#b">estinzione</hi>. Un gioco di specchi: è bastato saper attendere per vederli tornare, uguali a prima, forse più forti di prima. “A <hi rend="#b">Belmonte Mezzagno</hi> ho preso 8 voti nell’<hi rend="#b">Udc</hi> e 24 in <hi rend="#b">Forza Italia</hi>“, si vanta l’avvocato <hi rend="#b">Totò Cordaro</hi>, visto che in verità era candidato nella lista dei Popolari: pur di votarlo la gente ha scritto il suo nome <hi rend="#b">a caso</hi> nella scheda. Negli ultimi cinque anni di governo Crocetta è stato il volto del cuffarismo d’opposizione: ora è uno degli assessori<hi rend="#i"> in pectore </hi>del governo Musumeci. Con lui anche l’ex rettore <hi rend="#b">Roberto Lagalla</hi>, che in curriculum ha un mandato da assessore alla Sanità di <hi rend="#b">Cuffaro</hi>: sempre lui, il passato mai passato. Lo spettro dell’ex governatore condannato per <hi rend="#b">favoreggiamento</hi> alla <hi rend="#b">mafia</hi> si allunga sulla serata quando arriva l’auto di Musumeci: il neo presidente scende e subito va in scena il <hi rend="#b">ritorno</hi> dei <hi rend="#i"> vasa vasa</hi>. “Presidente”, gli dicono. E giù il </p><p><hi rend="#b">doppio bacio</hi>:</p><p><hi rend="#i">smack</hi>,</p><p><hi rend="#i">smack</hi>. “</p><p><hi rend="#b">Nello</hi>“, gli urlano. E via l’incrocio di guance:</p><p><hi rend="#i">smack</hi>e</p><p><hi rend="#i">smack</hi>. Una</p><p><hi rend="#b">festa</hi>.</p><quote>Presidente”, gli dicono. E giù il doppio bacio:<hi>smack</hi>,<hi>smack</hi>. “Nello”, gli urlano. E via al doppio incrocio di guance:<hi>smack</hi>e<hi>smack</hi>. Una festa.</quote><p><hi rend="#b">L’arrivo di Micciché, la fuga di Musumeci –</hi> Interrotta solo dall’arrivo – qualche minuto più tardi – di <hi rend="#b">Gianfranco Micciché</hi>, il redivivo viceré di<hi rend="#b"> Silvio Berlusconi</hi> sull’isola che ha riportato Forza Italia ad <hi rend="#b">alte percentuali</hi> dopo un lustro. “Possiamo dire che lei è il <hi rend="#b">vincitore morale</hi> di queste elezioni?”, gli chiedono da Tagadà su <hi rend="#i">La7</hi>. “Morali? Non ci sono morali…”, confessa lui prima di presentarsi al comitato del neogovernatore, abbracciato a <hi rend="#b">Giuseppe Milazzo</hi>, il primo degli eletti di Forza Italia a Palermo, che di entrare da Musumeci proprio non ne vuole sapere. “Ti <hi rend="#b">garantisco</hi> che ti faccio entrare io”, gli urla <hi rend="#b">Micciché</hi>, fiondandosi dentro. Musumeci, però, deve andare via<hi rend="#b">:</hi> e l’arrivo dell’alleato azzuro accelera – curiosamente – le manovre di avvicinamento all’uscita. Tra la folla che occupa ogni centimetro quadrato del comitato, alla fine, i due arrivano soltanto a sfiorarsi per un secondo, forse due. Poi il neo presidente si defila, mentre dai seggi cominciano ad arrivare i nomi dei deputati eletti. E il numero delle <hi rend="#b">preferenze</hi>.</p><p><hi rend="#b">Impresentabili ma decisivi-</hi> Sono gli stessi momenti in cui Musumeci sembra mettere le mani avanti. “So che incontrerò qualche <hi rend="#b">problema</hi>, perché vorrò dire qualche <hi rend="#b">no</hi>, finalmente. Ma bisogna liberare questa terra dalla <hi rend="#b">zavorra</hi>, dalle contiguità che possono apparire <hi rend="#b">opache</hi>. Ormai gli <hi rend="#b">impresentabili</hi> appartengono all’archivio”, dice ai cronisti, incalzato ancora su uno dei temi più caldi della campagna elettorale: <ref target="http://www.ilfattoquotidiano.it/2017/10/05/elezioni-sicilia-claudio-fava-attacca-musumeci-e-gli-uomini-di-mafia/3896022/">quello sui tanti candidati con pendenze giudiziarie che correvano in suo sostegno.</ref> “Ma a me </p><p><hi rend="#b">non mi hanno votato</hi>. Io ho avuto alcuni voti in meno rispetto alla coalizione”, sostiene il neo presidente, che in effetti ha preso il</p><p><hi rend="#b">40%</hi>, due punti in meno rispetto alla somma delle percentuali raccolte dai suoi partiti. Contrariamente alle aspettative, quindi, non è stato il</p><p><hi rend="#b">volto pulito</hi>di Musumeci, il “</p><p><hi rend="#b">fascista perbene</hi>“, a trainare il centrodestra, ma al contrario i</p><p><hi rend="#b">ras acchiappavoti</hi>. E in questo senso i voti dei cosiddetti “impresentabili” sono stati</p><p><hi rend="#b">fondamentali</hi>per portare Musumeci sulla poltrona più alta di</p><p><hi rend="#b">Palazzo d’Orleans</hi>.</p><p><hi rend="#b">I 18 impresentabili di destra valgono 100mila voti-</hi><hi rend="#b">Novantatrémila duecentotrentasei.</hi> Sono i voti raccolti dai <hi rend="#b">18 candidati di centrodestra</hi>, <ref target="https://www.ilfattoquotidiano.it/2017/10/07/elezioni-sicilia-dal-pd-a-forza-italia-la-carica-degli-impresentabili-in-corsa-imputati-indagati-e-condannati/3854450/">sui quali ilfattoquotidiano.it aveva acceso i riflettori durante la campagna elettorale</ref>. Non erano solo indagati o condannati, ma anche quelli con legami familiari o trascorsi personali che sollevavano più di qualche dubbio. Molti di quei nomi – anzi, quasi tutti – </p><p><ref target="http://www.ilfattoquotidiano.it/2017/10/13/elezioni-sicilia-commissione-antimafia-impresentabili-tempi-stretti-nomi-dopo-il-voto-sondaggi-musumeci-primo/3912759/">sono finiti agli atti della</ref>. Nel frattempo in Sicilia si è votato. E alcuni di quei candidati sono</p><hi rend="#b">commissione Antimafia</hi>, che però non ha ancora fornito gli elenchi di chi è in effetti un impresentabile e chi no<p><hi rend="#b">entrati</hi>all’Assemblea regionale in sostegno di Musumeci. Altri, invece, sono rimasti</p><p><hi rend="#b">fuori</hi>. Ma il loro apporto è stato comunque fondamentale per la vittoria del governatore e dell’intera coalizione visto che hanno portato voti alle liste. Musumeci, infatti, ha vinto le elezioni grazie ai</p><p><hi rend="#b">108.266 voti</hi>in più rispetto a quelli raccolti da</p><p><hi rend="#b">Giancarlo Cancelleri</hi>. La differenza con le preferenze portate dai cosiddetti “</p><p><hi rend="#b">impresentabili</hi>” è minima:</p><p><hi rend="#b">undicimila voti</hi>. Senza contare quello</p><p><hi rend="#b">disgiunto</hi>arrivato dagli discutibili candidati di centrosinistra. Come dire: senza quei candidati Musumeci e il centrodestra avrebbero vinto veramente per</p><p><hi rend="#b">un pelo</hi>. Forse anche per questo ieri Cancelleri aveva polemizzato: dopo aver riconosciuto la sconfitta,</p><p><ref target="https://www.ilfattoquotidiano.it/2017/11/06/sicilia-cancelleri-non-chiamero-musumeci-la-sua-vittoria-e-contaminata-da-impresentabili/3962383/">aveva bollato le elezioni come “</ref>“.</p><hi rend="#b">contaminate</hi>dagli impresentabili<p><hi rend="#b">Sei impresentabili eletti: chi sono –</hi> Ma chi sono i deputati che potrebbero vedersi appiccicare l’etichetta di “<hi rend="#b">impresentabile</hi>” direttamente dalla commissione <hi rend="#b">Antimafia</hi> dopo essere entrati a <hi rend="#b">Palazzo dei Normanni?</hi> In totale hanno portato <hi rend="#b">51.706 voti</hi> . E molti vengono da Forza Italia. Come <hi rend="#b">Marianna Caronia</hi>, che ha preso <hi rend="#b">6.370</hi> voti nel collegio di Palermo ed è indagata <ref target="http://www.ilfattoquotidiano.it/2017/05/19/trapani-indagata-la-sottosegretaria-vicari-favori-morace-cambio-di-un-rolex-si-dimette-dal-governo-gentiloni/3596884/">nell’inchiesta sugli appalti del trasporto marittimo regionale. </ref>Sempre a Palermo il partito di Berlusconi riporta a Sala d’Ercole il veterano </p><p><hi rend="#b">Riccardo Savona</hi>, capace di raccogliere</p><p><hi rend="#b">6.554</hi>voti. Eletto con la destra nel 2012, passato a sinistra per sostenere</p><p><hi rend="#b">Crocetta</hi>e ora tornato all’ovile azzurro. Il motivo? Nell’ottobre del 2013, durante un evento pubblico, Crocetta lo vide seduto in prima fila e inaspettatamente disse pubblicamente: “Chi ha fatto affari con</p><p><hi rend="#b">Nicastri</hi>,</p><p><hi rend="#b">Matteo Messina Denaro</hi>e la mafia deve uscire immediatamente”. Il riferimento era per i rapporti pregressi tra lo stesso Savona e l’imprenditore dell’eolico, al quale sono stati</p><p><hi rend="#b">confiscati beni</hi>pari a</p><p><hi rend="#b">un miliardo e mezzo di euro</hi>.</p><p><ref target="https://www.ilfattoquotidiano.it/2017/11/06/elezioni-sicilia-lasso-pigliatutto-della-destra-e-lex-pd-genovese-e-musumeci-vola-nei-collegi-degli-impresentabili/3961943/">Poi ci sono i Genovese: il giovane Luigi ha preso 17.359 voti che hanno consentito a Musumeci di superare il 51% in provincia</ref>, contro il 20 dei pentastellati. “Io non c’entro niente, merito di Luigi”, sorrideva ancora a scrutinio in corso il padre </p><p><hi rend="#b">Francantonio Genovese</hi>, condannato a undici anni</p><p><ref target="http://www.ilfattoquotidiano.it/2017/01/23/francantonio-genovese-condannato-a-11-anni-ex-deputato-pd-ora-fi-per-scandalo-formazione-professionale/3336180/">in primo grado per associazione per delinquere,</ref>Il risultato record della provincia peloritana gode anche dei voti raccolti dal vulcanico</p><hi rend="#b">truffa</hi>, riciclaggio,<hi rend="#b">frode</hi><hi rend="#b">fiscale</hi>, peculato.<p><hi rend="#b">Cateno De Luca</hi>: ne ha presi</p><p><hi rend="#b">5.418</hi>correndo con l’Udc. Ritorna all’Ars con</p><p><hi rend="#b">6.557 voti</hi></p><p><hi rend="#b">Giuseppe Gennuso</hi>eletto a Siracusa nonostante un’indagine per truffa. Riesce a tornare a Palazzo dei Normanni anche</p><p><hi rend="#b">Tony Rizzotto</hi>: è il primo</p><p><hi rend="#b">leghista</hi>a varcare quella soglia. Ex esponente del</p><p><hi rend="#b">Movimento per l’Autonomia</hi>, Rizzotto ha raccolto</p><p><hi rend="#b">4.011 preferenze</hi>da candidato della lista</p><p><hi rend="#b">Noi con Salvini</hi>. Quando era ancora un autonomista di marca meridionale, invece, l’allora governatore</p><p><hi rend="#b">Raffaele Lombardo</hi>avrebbe voluto nominarlo al vertice della società pubblica</p><p><hi rend="#b">Italia lavoro Sicilia</hi>. Essendo un dipendente pubblico, Rizzotto era però incompatibile per quel ruolo:</p><p><ref target="http://www.ilfattoquotidiano.it/2013/01/24/elezioni-nella-lista-monti-in-sicilia-spunta-sostituto-impresentabile/479320/">e al suo posto venne nominata la sua ex fidanzata.</ref></p><quote>Io non c’entro niente, merito di Luigi”, sorrideva ancora a scrutinio in corso il padre Francantonio Genovese</quote><p><hi rend="#b">I dodici non eletti che hanno portato voti –</hi> Quindi ci sono gli altri. Gli impresentabili – o presunti tali – <hi rend="#b">non eletti</hi> ma che con i loro voti hanno trainato le liste. Ha preso 1.708 voti l’ex sindaco di Misilmeri, P<hi rend="#b">ietro D’Aì</hi>. candidato con <hi rend="#b">Diventerà Bellissima</hi>, la lista personale di Musumeci. Il suo comune è stato sciolto per mafia nel 2012. Le accuse all’ex primo cittadino e agli altri amministratori vennero archiviate ma le valutazioni messe nero su bianco dal gip <hi rend="#b">Luigi Petrucci</hi> non erano esattamente entusiasmanti. A Misilmeri c’era “una gestione della cosa pubblica – scriveva il giudice – in talune occasioni <hi rend="#b">francamente illecita</hi> ma senza che emergessero delitti collegati al sodalizio mafioso”. Correva con il movimento di Musumeci, ma a Catania, <hi rend="#b">Ernesto Calogero</hi>: 1.669 voti, <ref target="http://www.ilfattoquotidiano.it/2017/10/25/elezioni-sicilia-musumeci-scopre-di-avere-un-altro-condannato-nella-sua-lista-e-berlusconi-rinvia-ancora-il-suo-arrivo/3934114/">nonostante una condanna in primo grado a quattro anni nel febbraio 2017.</ref>Il neo governatore dovrà rinunciare anche al fidato<hi rend="#b"> Santi Formica</hi>, escluso nonostante 6.003 persone abbiano scritto il suo nome sulla scheda: era stato condannato dalla <hi rend="#b">corte dei Conti</hi> a pagare 370 mila euro per la storia degli extrabudget nella Formazione. Ad Agrigento ha preso 4.220 preferenze con l’Udc<hi rend="#b"> Gaetano Cani</hi>, a processo con l’accusa di <hi rend="#b">estorsione</hi>: avrebbe costretto alcuni docenti di un istituto paritario a firmare le “<hi rend="#b">dimissioni in bianco</hi>” accettando compensi inferiori rispetto a quelli indicati in busta paga. Sempre nella città dei Templi, gli azzurri non sono riusciti ad eleggere <hi rend="#b">Giuseppe Federico</hi>: è a processo per <hi rend="#b">falsa testimonianza</hi> perché quand’era carabiniere avrebbe fornito un falso alibi a un collega, poi accusato di rapina.</p><p>A Palermo, dove la lista dei Popolari, correva <hi rend="#b">Roberto Clemente, </hi>recentemente condannato in primo grado a sei mesi per <hi rend="#b">corruzione elettorale</hi>: ha contribuito con i suoi 5.520 all’elezione di due deputati. Non è stato eletto neanche<ref target="http://www.ilfattoquotidiano.it/2017/10/14/elezioni-sicilia-arrestato-il-sindaco-di-forza-italia-candidato-con-musumeci-micciche-contro-pm-giustizia-orologeria/3913719/"> Antonello Rizza, candidato con Forza Italia, che ha ottenuto 4.929 voti nonostante l’arresto in piena campagna elettorale e i 22 capi d’imputazione in quattro procedimenti</ref>. Resta fuori dall’Ars anche </p><p><hi rend="#b">Riccardo Pellegrino</hi>, il nostaglico dei grandi boss di Catania e fratello di un imputato per mafia che ha preso 4.427 preferenze: il suo caso aveva infiammato la campagna elettorale. Out anche</p><p><hi rend="#b">Pippo Sorbello</hi>(1.949),</p><p><hi rend="#b">Santino Catalano</hi>(2210),</p><p><hi rend="#b">Roberto Corona</hi>(2.218),</p><p><hi rend="#b">Giovan Battista Coltraro</hi>(2.752),</p><p><hi rend="#b">Giovanni Lo Sciuto</hi>(5.477),</p><p><hi rend="#b">Mario Caputo</hi>(2.448). Non siederanno all’Ars ma sono stati fondamentali per far superare lo sbarramento alle liste che li hanno candidati. Consapevoli che si trattasse di scommesse sicure. Nonostante i problemi giudiziari o i trascorsi con qualche ombra, infatti, la gente li ha comunque votati. D’altra parte la</p><p><hi rend="#b">Sicilia</hi>è pur sempre quella terra dove è quasi abusato un modo di dire che suona più o meno così:</p><p><hi rend="#i">megghiu ‘u tintu canusciuti di lu bonu a canusciri</hi>. Significa: meglio il</p><p><hi rend="#b">cattivo conosciuto</hi>, del buono ancora da</p><p><hi rend="#b">conoscere</hi>. Un precetto che i capipartito sembrano seguire praticamente da sempre. E – a ben vedere – anche gli elettori.</p><p><hi rend="#b">Twitter</hi>: <ref target="https://twitter.com/pipitone87">@pipitone87</ref></p><p><hi rend="#i">*Aggiornato dall’autore l’8 novembre 2017 alle ore 8 e 45</hi></p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>