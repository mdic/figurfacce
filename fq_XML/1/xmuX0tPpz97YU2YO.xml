<doc sitename="Il Fatto Quotidiano" title="Parlamento Ue, i momenti pop a Strasburgo: da Berlusconi con la maglia del Milan all'irlandese Mick Wallace - Il Fatto Quotidiano" author="F Q" date="2019-07-03" url="https://www.ilfattoquotidiano.it/2019/07/03/parlamento-ue-i-momenti-pop-a-strasburgo-da-berlusconi-con-la-maglia-del-milan-allirlandese-mick-wallace/5298166/" hostname="ilfattoquotidiano.it" description="Berlusconi con gli eurodeputati, Berlusconi con la maglietta del Milan, Berlusconi coi commessi dell’Europarlamento. Selfie, sorrisi e strette di mano tra i banchi di Strasburgo. Il ritorno in Europa del leader di Forza Italia è stato uno dei momenti più pop nel giorno dell’insediamento della nona legislatura, inaugurata con l’Inno alla Gioia e la reazione …" categories="Zonaeuro" tags="Parlamento Europeo;Silvio Berlusconi;Strasburgo" fingerprint="bae977b1bca34339">
  <main>
    <head rend="h1">Parlamento Ue, i momenti pop a Strasburgo: da Berlusconi con la maglia del Milan all’irlandese Mick Wallace</head>
    <graphic src="https://st.ilfattoquotidiano.it/wp-content/uploads/2019/07/03/wallace-berlusconi-1350.jpg"/>
    <graphic src="https://st.ilfattoquotidiano.it/wp-content/uploads/2019/07/03/9968469_small-200x200.jpg"/>
    <graphic src="https://st.ilfattoquotidiano.it/wp-content/uploads/2019/07/03/mick-wallace-200x200.jpg"/>
    <graphic src="https://st.ilfattoquotidiano.it/wp-content/uploads/2019/07/03/Kira-Marie-Peter-Hansen-200x200.jpg"/>
    <graphic src="https://st.ilfattoquotidiano.it/wp-content/uploads/2019/07/03/Berlusconi-con-i-commessi-del-parlamento-200x200.jpg"/>
    <graphic src="https://st.ilfattoquotidiano.it/wp-content/uploads/2019/07/03/9968470_small-200x200.jpg"/>
    <graphic src="https://st.ilfattoquotidiano.it/wp-content/uploads/2019/07/03/9968471_small-200x200.jpg"/>
    <graphic src="https://st.ilfattoquotidiano.it/wp-content/uploads/2019/07/03/9968472_small-200x200.jpg"/>
    <graphic src="https://st.ilfattoquotidiano.it/wp-content/uploads/2019/07/03/9968473_small-200x200.jpg"/>
    <graphic src="https://st.ilfattoquotidiano.it/wp-content/uploads/2019/07/03/9968474_small-200x200.jpg"/>
    <graphic src="https://st.ilfattoquotidiano.it/wp-content/uploads/2019/07/03/stop-brexit-200x200.jpg"/>
    <graphic src="https://st.ilfattoquotidiano.it/wp-content/uploads/2019/07/03/Strasburgo-200x200.jpg"/>
    <graphic src="https://st.ilfattoquotidiano.it/wp-content/uploads/2019/07/03/Antonio-Rinaldi-200x200.jpg"/>
    <graphic src="https://st.ilfattoquotidiano.it/wp-content/uploads/2019/07/03/Berlusconi-con-i-commessi-dellEuroparlamento-200x200.jpg"/>
    <graphic src="https://st.ilfattoquotidiano.it/wp-content/uploads/2019/07/03/Free-Carola-200x200.jpg"/>
    <graphic src="https://st.ilfattoquotidiano.it/wp-content/uploads/2019/07/03/Nigel-Farage-200x200.jpg"/>
    <p><hi rend="#b">Berlusconi</hi> con gli eurodeputati, <hi rend="#b">Berlusconi</hi> con la maglietta del <hi rend="#b">Milan</hi>, <hi rend="#b">Berlusconi</hi> coi commessi dell’<hi rend="#b">Europarlamento</hi>. Selfie, sorrisi e strette di mano tra i banchi di <hi rend="#b">Strasburgo</hi>. Il ritorno in <hi rend="#b">Europa</hi> del leader di <hi rend="#b">Forza Italia</hi> è stato uno dei momenti più pop nel giorno dell’insediamento della nona legislatura, inaugurata con l’<hi rend="#b">Inno alla Gioia</hi> e <ref target="https://www.ilfattoquotidiano.it/2019/07/02/europarlamento-deputati-del-partito-della-brexit-voltano-le-spalle-durante-linno-europeo/5295463/">la reazione degli eurodeputati britannici del Brexit Party</ref>, che platealmente voltano le spalle mentre gli altri colleghi sono tutti in piedi in segno di </p>
    <p><hi rend="#b">rispetto</hi>.</p>
    <p><hi rend="#b">Berlusconi</hi>è l’eurodeputato più anziano dell’emiciclo con i suoi 82 anni, mentre la 21enne danese</p>
    <p><hi rend="#b">Kira Marie Peter-Hansen</hi>è la più giovane.</p>
    <p>“Ci sono molti deputati che hanno voluto fare una foto con me e come al solito mi sono adeguato alle <hi rend="#b">richieste</hi>“, ha scherzato il leader di<hi rend="#b"> Forza Italia</hi>, preso d’assalto dai colleghi che gli chiedevano <hi rend="#b">selfie</hi> in aula mentre lui <hi rend="#b">dispensava</hi><hi rend="#b">carezze</hi>. Poi ha raccontato che un collega della <hi rend="#b">Lega</hi>, <hi rend="#b">Gianantonio da Re</hi>, gli ha anche portato una maglietta del Milan per farsela autografare. L’eurodeputato più pittoresco è senz’altro l’irlandese <hi rend="#b">Mick Wallace</hi>, eletto nella sinistra del<hi rend="#b"> Gue/Ngl</hi>, che indossava una <ref target="https://www.ilfattoquotidiano.it/2019/06/13/assange-la-gran-bretagna-firma-la-richiesta-di-estradizione-negli-usa-ma-a-decidere-sara-comunque-il-tribunale/5253219/">maglia con Julian Assange, il fondatore di Wikileaks</ref>.</p>
    <p>Da segnalare infine la solidarietà a<hi rend="#b"> Carola Rackete</hi> espressa da alcuni <hi rend="#b">eurodeputati</hi> che hanno portato in aula cartelli <ref target="https://www.ilfattoquotidiano.it/2019/07/03/sea-watch-la-procura-di-agrigento-carola-rackete-non-puo-lasciare-litalia/5298380/">per chiedere la liberazione della comandante della Sea Watch</ref>. “Free Carola” e “Il soccorso non è un crimine” alcune delle scritte spuntate tra i banchi. Tra le altre curiosità del nuovo </p>
    <p><hi rend="#b">Parlamento</hi>la percentuale dei neo deputati che rappresentano il 63% del totale, con il 60% di uomini.</p>
    <p>Le elezioni di fine maggio hanno consegnato a <hi rend="#b">Strasburgo</hi> un emiciclo politicamente molto più frammentato rispetto a quello precedente, con <hi rend="#b">popolari</hi> e <hi rend="#b">socialisti</hi> che non hanno più la maggioranza assoluta dei seggi. I <hi rend="#b">sovranisti</hi>, organizzati nel nuovo gruppo<hi rend="#b"> Identità e democrazia</hi> che comprende i 28 deputati della <hi rend="#b">Lega</hi>, rappresentano una delle sette forze a <hi rend="#b">Strasburgo</hi>, ma sono il quinto gruppo per <hi rend="#b">rappresentanza numerica</hi>. Chi si trova invece senza casa sono i <hi rend="#b">5 stelle</hi>, che non sono riusciti a creare un gruppo e stazionano al momento tra i <hi rend="#b">non iscritti</hi>. I pentastellati prevedono nuovi negoziati che andranno avanti nei “prossimi mesi”, parlano di una “situazione in grossa evoluzione” e di una “fase interlocutoria”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>