<doc sitename="Il Fatto Quotidiano" title="Pd compie 10 anni e porta a termine la trasformazione. I militanti: &quot;Bene Berlusconi e larghe intese, purché si governi&quot; - Il Fatto Quotidiano" author="Alberto Sofia" date="2017-10-14" url="http://www.ilfattoquotidiano.it/2017/10/14/pd-compie-10-anni-e-porta-a-termine-la-trasformazione-i-militanti-bene-berlusconi-e-larghe-intese-purche-si-governi/3913992/" hostname="ilfattoquotidiano.it" description="Rassegnati a Berlusconi e alle larghe intese, pur di riuscire a governare. Altro che vocazione maggioritaria, quella rivendicata pure da Walter Veltroni. Nel giorno del decennale del Pd , i militanti dem sembrano già convinti che non ci sia altra scelta, numeri e sondaggi alla mano, che un futuro nuovo governissimo con il leader di Forza Italia, Silvio Berlusconi. Gli ex …" categories="Politica" tags="Governo di Larghe Intese;Matteo Renzi;PD;Silvio Berlusconi" fingerprint="2be5563c7002172d">
  <main>
    <p>Rassegnati a <hi rend="#b">Berlusconi</hi> e alle <hi rend="#b">larghe intese, pur di riuscire a governare</hi>. Altro che vocazione maggioritaria, quella rivendicata pure da <hi rend="#b">Walter Veltroni</hi>. <ref target="http://www.ilfattoquotidiano.it/premium/articoli/i-10-anni-vissuti-male-dal-pd-e-per-papa-prodi-e-lutto/">Nel giorno del </ref><hi rend="#b"> decennale del Pd </hi>, i militanti dem sembrano già convinti che non ci sia altra scelta, numeri e sondaggi alla mano, che un futuro nuovo governissimo con il leader di </p>
    <p><hi rend="#b">Forza Italia</hi>,</p>
    <p><hi rend="#b">Silvio Berlusconi</hi>. Gli ex bersaniani di Mdp e il resto della sinistra? Neanche a parlarne. Nessuno o quasi la evoca. E gran parte dei militanti, pur controvoglia, sembra aver già metabolizzato l’idea di un governo sostenuto pure con i voti dallo storico avversario. “Dato che di chi ha lasciato non ci si può fidare più,</p>
    <p><hi rend="#b">meglio Berlusconi</hi>“, taglia corto un militante, prima della festa dem all’ingresso dell’Hotel Eliseo di</p>
    <p><hi rend="#b">Roma</hi>. Una voce isolata? Non proprio. “Che male c’è, anche altrove in Europa ci sono le larghe intese…”, spiega un’elettrice dem. In pochi chiudono a future intese: “Berlusconi? No, Berlusconi proprio no”. Ma se lo stesso Berlusconi, da Ischia, nega – almeno per ora – un nuovo patto post-elettorale, dai militanti Pd, invece, quasi c’è chi benedice un nuovo abbraccio con il vecchio leader del centrodestra, in caso d’</p>
    <p><hi rend="#b">emergenza</hi>: “Qualora dovesse essere necessario, non c’è altra scelta…”. O ancora: “Sì, ma solo per un governo di salute pubblica..”, c’è chi si sbilancia. Altri ancora non evocano Berlusconi, ma aprono ai suoi vecchi sodali e agli ex forzisti: “Se siamo una democrazia, dobbiamo fare entrare tutti quelli che non sono troppo distanti da noi…”.Tradotto, dieci anni di</p>
    <p><hi rend="#b">antiberlusconismo</hi>archiviati? “No, ma</p>
    <p><hi rend="#b">il mondo è cambiato</hi>, la storia è cambiata. Bisogna andare avanti”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>