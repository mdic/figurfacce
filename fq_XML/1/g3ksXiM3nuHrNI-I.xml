<doc sitename="Il Fatto Quotidiano" title="Consultazioni, Berlusconi: 'Governo dovrà partire da chi ha vinto e da Salvini'. Giorgetti: 'Sbaglio, alza la palla a Di Maio' - Il Fatto Quotidiano" author="F Q" date="2018-04-05" url="https://www.ilfattoquotidiano.it/2018/04/05/consultazioni-berlusconi-il-governo-dovra-partire-da-chi-ha-vinto-e-da-salvini/4272710/" hostname="ilfattoquotidiano.it" description="“Abbiamo rappresentato al Capo dello Stato l’urgenza di affrontare i problemi che riguardano gli italiani”. Lo afferma Silvio Berlusconi, leader di Fi al termine delle Consultazioni al Quirinale. “Non siamo disponibili a un governo fatto di pauperismi e giustizialismi e populismi e odio che innescherebbe una spirale recessiva e di tasse elevate con fallimenti a …" categories="Politica" tags="Consultazioni;Matteo Salvini;Silvio Berlusconi" fingerprint="7ff7d22cb205c20d">
  <main>
    <p>“Abbiamo rappresentato al Capo dello Stato l’urgenza di affrontare i problemi che riguardano gli italiani”. Lo afferma<hi rend="#b"> Silvio Berlusconi</hi>, leader di Fi al termine delle <ref target="https://www.ilfattoquotidiano.it/2018/04/05/consultazioni-governo-diretta-da-mattarella-pd-forza-italia-lega-e-cinquestelle-con-lo-spettro-del-voto-anticipato/4272268/">Consultazioni al Quirinale</ref>. “Non siamo disponibili a un governo fatto di pauperismi e giustizialismi e populismi e odio che innescherebbe una spirale recessiva e di tasse elevate con fallimenti a catena anche nel settore bancario”. E continua: “Siamo disponibili con presenze di alto profilo a soluzioni serie e credibili in sede europea. Su questo siamo disposti a dialogare”. Il governo, ha poi concluso: “dovrà partire da chi ha vinto le elezioni, cioè il centrodestra e dal leader della coalizione vincente, cioè la Lega”.</p>
    <p>Secondo <hi rend="#b">Giancarlo Giorgetti</hi>, capogruppo alla Camera della Lega, ospite di Nicola Porro a <hi rend="#i">105 Matrix</hi>, “tatticamente Berlusconi ha <hi rend="#b">sbagliato</hi>” perché “ha alzato la palla a Di Maio che l’ha semplicemente schiacciata. Nel momento in cui Berlusconi diceva ‘Noi non vogliamo governare con i 5 stelle’, Di Maio ha avuto il pomeriggio il gioco facile a dire ‘Non ci vogliono loro, noi non vogliamo loro’ ed è finito il cinema. Strategicamente non lo so, ma tatticamente Berlusconi ha sbagliato”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>