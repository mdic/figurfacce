<doc sitename="Il Fatto Quotidiano" title="Silvio Berlusconi, la foto a letto postata dalla fidanzata Marta Fascina" author="F Q" date="2021-07-02" url="https://www.ilfattoquotidiano.it/2021/07/02/silvio-berlusconi-la-foto-a-letto-postata-dalla-fidanzata-marta-fascina/6248912/" hostname="ilfattoquotidiano.it" description="LEI LA RIMUOVE QUASI SUBITO MA LO SCREENSHOT INIZIA A GIRARE SUI SOCIAL Ecco l'immagine" categories="Attualità" tags="Silvio Berlusconi" fingerprint="5bb71a44392eee2c">
  <main>
    <p><graphic src="https://st.ilfattoquotidiano.it/wp-content/uploads/2021/07/02/Schermata-2021-07-02-alle-14.21.35-630x756.png"/><hi rend="#b">Silvio Berlusconi</hi> “è tornato”. Ha superato le complicanze del Covid e di una brutta gastroenterite ed è rientrato a casa pronto, ha fatto sapere, a lavorare da lì. “Un leone”, lo ha definito Antonio Tajani. E dopo un lungo silenzio, Berlusconi ha rilasciato una lunga intervista a <hi rend="#i">Il Giornale</hi> pubblicata in data 2 giugno. Da lì, <hi rend="#b">diverse telefonate</hi> anche in occasione del lancio della campagna elettorale di Forza Italia per le amministrative di Milano e per ribadire al <hi rend="#i">Corriere della Sera</hi> che la sua proposta “<ref target="https://www.ilfattoquotidiano.it/2021/06/29/berlusconi-ha-anche-il-nome-per-il-partito-unico-non-mi-dispiace-cdu-ma-salvini-frena-partiamo-da-carta-dei-valori/6244855/">di partito unico è rivolta sia a Matteo Salvini che a Giorgia Meloni e alle altre forze di centrodestra”</ref>. <hi rend="#b">Telefonate</hi>. Ora spunta una foto. Come riportato da <hi rend="#i">Open</hi>, la fidanzata <hi rend="#b">Marta Fascina</hi> ha postato sui social un’immagine dell’ex cavaliere a letto. Lo ha fatto in una Instagram story, rimossa quasi subito. <hi rend="#b">Non abbastanza in fretta però</hi>: qualcuno l’ha catturata e l’immagine ha cominciato a fare il giro dei social.</p>
    <head rend="h2">
      <ref target="https://www.ilfattoquotidiano.it/fq-magazine/attualita/">Attualità</ref>
    </head>
    <head rend="h1">Silvio Berlusconi, la foto a letto postata dalla fidanzata Marta Fascina</head>
    <head rend="h2">L'immagine è stata pubblicata in una Instagram Story e rimossa quasi subito. In fretta, ma non abbastanza: lo screenshot ha cominciato a girare sui social</head>
    <graphic src="https://st.ilfattoquotidiano.it/wp-content/uploads/2021/07/02/berlusconi1200-1200x630.jpg" alt="Silvio Berlusconi, la foto a letto postata dalla fidanzata Marta Fascina"/>
  </main>
  <comments/>
</doc>