<doc sitename="Il Fatto Quotidiano" title="Berlusconi ricoverato a Monaco. Zangrillo: &quot;Problema cardiaco, ho imposto il ricovero&quot;" author="F Q" date="2021-01-14" url="https://www.ilfattoquotidiano.it/2021/01/14/silvio-berlusconi-ricoverato-in-ospedale-nel-principato-di-monaco-zangrillo-problema-cardiaco-ho-imposto-il-ricovero/6065651/" hostname="ilfattoquotidiano.it" description="Il suo medico personale: &quot;Sono andato d'urgenza in Francia&quot;" categories="Cronaca" tags="Alberto Zangrillo;Silvio Berlusconi" fingerprint="78cc28b53841111e">
  <main><head rend="h1">Silvio Berlusconi ricoverato in ospedale nel Principato di Monaco. Zangrillo: “Problema cardiaco, ho imposto il ricovero”</head><graphic src="https://st.ilfattoquotidiano.it/wp-content/uploads/2021/01/14/Silvio-Berlusconi-690x362.jpg"/><p>L’ex presidente del Consiglio <hi rend="#b">Silvio Berlusconi</hi> è stato ricoverato al <hi rend="#b">Centro cardio toracico</hi> di <hi rend="#b">Monaco</hi>, ospedale specializzato del <hi rend="#b">Principato</hi>. Il leader di <hi rend="#b">Forza Italia</hi>, 84 anni, si trovava a <hi rend="#b">Valbonne</hi>, la località vicino a <hi rend="#b">Nizza</hi> dove ha trascorso anche gran parte del <hi rend="#b">lockdown </hi>primaverile. È stato <hi rend="#b">Alberto Zangrillo</hi>, suo medico di fiducia, a decidere il suo ricovero per un <hi rend="#b">“problema cardiaco aritmologico”</hi>. Lunedì – ha spiegato il professore all’Ansa – “sono andato d’<hi rend="#b">urgenza</hi> dove risiede temporaneamente il presidente, nel Sud della Francia, per un<hi rend="#b"> aggravamento”</hi> e “ho imposto il <hi rend="#b">ricovero</hi> ospedaliero a Monaco” perché “non ho ritenuto <hi rend="#b">prudente</hi> affrontare il trasporto in Italia”.</p><p>L’ex presidente del Consiglio nel tardo pomeriggio ha voluto <hi rend="#b">“tranquillizzare”</hi> riguardo le sue <hi rend="#b">condizioni di salute</hi>: “Sono buone, il mio ricovero si è reso necessario solo per alcuni <hi rend="#b">accertamenti</hi> poco più che di routine impostimi dalla <hi rend="#b">prudenza</hi> dei miei medici curanti. La mia attività prosegue normalmente, in costante contatto con i miei <hi rend="#b">collaboratori</hi> e i protagonisti della vita pubblica, in questo momento così difficile per il Paese”.</p><p>Oggi, in uno dei rivoli del Ruby Ter, in questo caso davanti al <hi rend="#b">Tribunale di Siena</hi>, i suoi avvocati hanno presentato richiesta di legittimo impedimento per il ricovero a Monaco. La <hi rend="#b">procura</hi> non si è opposta e i giudici ha accolto la richiesta e disposto il <hi rend="#b">rinvio</hi> del processo all’<hi rend="#b">8 aprile</hi>. Sempre all’udienza odierna la difesa di Berlusconi ha depositato una sua d<hi rend="#b">ichiarazione spontanea</hi> scritta nella quale si dichiara <hi rend="#b">innocente</hi>. L’ex premier a Siena, dove oggi era atteso per una deposizione spontanea, è imputato per <hi rend="#b">corruzione in atti giudiziari</hi>. Secondo l’accusa avrebbe pagato il pianista senese di Arcore, <hi rend="#b">Danilo Mariani</hi>, a sua volta imputato, per indurlo a falsa testimonianza sul <hi rend="#b">caso Olgettine</hi>. Il pm <hi rend="#b">Valentina Magnini</hi> ha chiesto per Berlusconi una condanna a <hi rend="#b">4 anni e 2 mesi</hi> di reclusione.</p><p>Il <hi rend="#b">15 dicembre</hi> il leader di Forza Italia aveva chiesto il <hi rend="#b">legittimo impedimento</hi> in un altro filone del <hi rend="#b">processo Ruby Ter</hi>, <ref target="https://www.ilfattoquotidiano.it/2020/12/15/berlusconi-ha-seri-problemi-cardiologici-legittimo-impedimento-nel-processo-ruby-ter/6037557/">presentando diverse cartelle cliniche che attestavano “seri problemi cardiologici”</ref>. La richiesta dei legali era stata accolta dai </p><p><hi rend="#b">giudici</hi>che avevano quindi disposto lo</p><p><hi rend="#b">slittamento</hi>del procedimento a causa delle sue</p><p><hi rend="#b">condizioni di salute</hi>. Lo scorso 30 novembre, in un terzo filone del processo Ruby Ter, quello di Milano, uno dei suoi avvocati,</p><p><hi rend="#b">Federico Cecconi</hi>, aveva spiegato, senza chiedere legittimo impedimento, che le condizioni di salute di Berlusconi, ricoverato a settembre per il</p><p><hi rend="#b">Covid</hi>e poi guarito,</p><p><ref target="https://www.ilfattoquotidiano.it/2020/11/30/condizioni-di-salute-peggiorate-negli-ultimi-giorni-berlusconi-non-va-in-aula-per-il-ruby-ter-ma-non-chiede-il-legittimo-impedimento/6021115/">avevano avuto “un’ulteriore forma di</ref>.</p><hi rend="#b">ingravescenza”</hi>, cioè di peggioramento, rispetto ad “un iter di miglioramento” che si era avuto “in precedenza” e per questo i<hi rend="#b">medici</hi>che lo seguono gli avevano consigliato<hi rend="#b">“riposo assoluto</hi>domiciliare, di<hi rend="#b">non muoversi</hi>e di non svolgere attività”</main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>