<doc sitename="Il Fatto Quotidiano" title="Il Divo Toni Servillo ora si trasforma in Silvio Berlusconi per il nuovo film di Paolo Sorrentino - Il Fatto Quotidiano" author="Davide Turrini" date="2017-10-07" url="http://www.ilfattoquotidiano.it/2017/10/07/il-divo-toni-servillo-ora-si-trasforma-in-silvio-berlusconi-per-il-nuovo-film-di-paolo-sorrentino/3900295/" hostname="ilfattoquotidiano.it" description="Un Silvio Berlusconi di gomma. Questa l’impressione che emerge dal primo scatto ufficiale che ritrae Toni Servillo nei panni dell’ex premier sul set di Loro, il nuovo film di Paolo Sorrentino. Una foto a mezzo busto con la classica calottina da Big Jim del Cavaliere e il collo della camicia sempre più largo sotto il …" categories="Cinema" tags="Paolo Sorrentino;Silvio Berlusconi;Toni Servillo" fingerprint="f89072c98dac23e">
  <main>
    <p>Un<hi rend="#b"> Silvio Berlusconi</hi> di gomma. Questa l’impressione che emerge dal primo scatto ufficiale che ritrae <hi rend="#b">Toni Servillo</hi> nei panni dell’ex premier sul set di<hi rend="#b"> Loro</hi>, il nuovo film di </p>
    <p><hi rend="#b">Paolo Sorrentino</hi>. Una foto a mezzo busto con la classica calottina da Big Jim del Cavaliere e il collo della camicia sempre più largo sotto il quale perdere definitivamente collo e mento.</p>
    <p>Già un paio di scatti erano sfuggiti alla produzione Indigo la scorsa estate quando Sorrentino aveva iniziato a girare a Roma le prime scene di<hi rend="#i"> Loro</hi>. Foto con diverse persone a figura intera, tra cui molte <hi rend="#b">donne in minigonna</hi>, che correvano, e tra loro <hi rend="#b">Riccardo Scamarcio</hi> ad interpretare Giampaolo Tarantini. Questa volta invece ecco il protagonista apparentemente assoluto del film che più che contrito in una smorfia sembra come essersi confuso definitivamente in una maschera, un po’ come l’<hi rend="#b">Andreotti</hi> de <hi rend="#i"> Il Divo</hi>.</p>
    <p>Il film però dovrebbe avere uno script più corale, quasi alla <hi rend="#i"> 1992</hi>, con diversi personaggi ad intrecciare le gesta ultime di B.: </p>
    <p><hi rend="#b">Stefano Ricucci</hi>(interpretato da Ricky Memphis),</p>
    <p><hi rend="#b">Veronica Lario</hi>(Elena Sofia Ricci), e una sfilza di ministri, emiri, giocatori di calcio; ma anche</p>
    <p><hi rend="#b">Noemi Letizia</hi>,</p>
    <p><hi rend="#b">Ennio Doris</hi>,</p>
    <p><hi rend="#b">Mike Bongiorno</hi>(quello vero) e una graziosa capretta.</p>
    <p><hi rend="#i">Loro</hi>è una produzione Indigo Film assieme a Pathé, ed è stato acquistato da Focus Featurs con distribuzione italiana Universal. Il film andrà sicuramente a</p>
    <p><hi rend="#b">Cannes 2018</hi>(il Concorso non glielo toglierà nessuno), molto probabilmente assieme a</p>
    <p>
      <hi rend="#i">, il nuovo film di Matteo Garrone sul celebre caso del Canaro, ovvero il toelettatore di cani Pietro De Negri che torturò e uccise nel suo negozio a Roma nel 1988 l’ex pugile Giancarlo Ricci.</hi>
    </p>
    <hi rend="#b">Dogman</hi>
    <p>
      <graphic src="https://st.ilfattoquotidiano.it/wp-content/uploads/2017/10/sorrentino-scamarcio.jpg"/>
    </p>
  </main>
  <comments/>
</doc>