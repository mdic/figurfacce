<doc sitename="Il Fatto Quotidiano" title="Travaglio su La7: &quot;Vi immaginate ministri M5s insieme a uomini di Berlusconi nello stesso governo? Gli elettori gli sputerebbero in faccia&quot; - Il Fatto Quotidiano" author="F Q" date="2021-02-06" url="https://www.ilfattoquotidiano.it/2021/02/06/travaglio-su-la7-ma-vi-immaginate-ministri-m5s-insieme-a-uomini-di-berlusconi-nello-stesso-governo-gli-elettori-gli-sputerebbero-in-faccia/6092474/" hostname="ilfattoquotidiano.it" description="“Sui governi tecnici ho sempre avuto delle idee molto critiche. I governi tecnici-ammucchiata non funzionano perché si litiga e sono degli equivoci. E l’ho detto non solo adesso, ma anche quando cadde il governo che meno mi piaceva, cioè quando è caduto Berlusconi ed è arrivato Monti. Anche in quell’occasione dissi che bisognava andare a …" categories="La7" tags="Marco Travaglio;Mario Draghi;Massimo Giannini;Movimento 5 Stelle;Silvio Berlusconi" fingerprint="fdbdc29247e50425">
  <main>
    <p>“Sui governi tecnici ho sempre avuto delle idee molto critiche. <hi rend="#b">I governi tecnici-ammucchiata non funzionano perché si litiga e sono degli equivoci.</hi> E l’ho detto non solo adesso, ma anche quando cadde il governo che meno mi piaceva, cioè quando è caduto <hi rend="#b">Berlusconi</hi> ed è arrivato <hi rend="#b">Monti.</hi> Anche in quell’occasione dissi che bisognava andare a votare”. Sono le parole del direttore de <hi rend="#b"> Il Fatto Quotidiano, Marco Travaglio</hi>, nel corso della trasmissione </p>
    <p>
      <ref target="http://www.la7.it/ottoemezzo">(La7).</ref>
    </p>
    <hi rend="#b">“Otto e mezzo”</hi>
    <p>Travaglio spiega il motivo per cui sarebbe <hi rend="#b">“un suicidio assistito”</hi> il sì del <hi rend="#b">M5s al governo Draghi,</hi> rendendosi protagonista di un botta e risposta col direttore de <hi rend="#b"> La Stampa, Massimo Giannini</hi>: “Noi non sappiamo cosa sia il governo Draghi, né quale saranno la maggioranza e il programma. Non sappiamo niente di cosa pensi Draghi di tutte le cose che finora hanno diviso i partiti al loro interno, all’interno delle loro coalizioni e tra le due coalizioni della maggioranza e dell’opposizione: dal Mes alle infrastrutture fino alla giustizia. Si tratta di temi su cui è caduto il precedente governo”.</p>
    <p>Giannini parafrasa le parole pronunciate da</p>
    <p><hi rend="#b">Agnelli</hi>nel 1993 a proposito del governo</p>
    <p><hi rend="#b">Ciampi</hi>: “</p>
    <p><hi rend="#b">E’ difficile dire no a Draghi. Se fallisce Draghi, dopo c’è o un generale o un cardinale</hi>“.</p>
    <p>“Oppure</p>
    <p><hi rend="#b">le elezioni</hi>– ribatte Travaglio – No, ma qui</p>
    <p><hi rend="#b">è evidente che non si possa toccare il nuovo Santo</hi>, che peraltro io non ho nessuna intenzione di toccare perché ritengo che Draghi sia una figura di altissimo prestigio. Ma uno dovrà dirgli sì o no quando avrà capito cosa vuole fare. Non è pensabile che i partiti vadano a consegnarsi e gli dicano di fare quello che vuole in cambio del proprio voto, perché la democrazia parlamentare è un’altra cosa”.</p>
    <p>E puntualizza: “<hi rend="#b">I 5 Stelle si suiciderebbero se nel governo Draghi se entrassero insieme a ministri berlusconiani</hi>. Il tabù numero uno del M5s è<hi rend="#b"> Berlusconi, perché è un pregiudicato, 9 volte prescritto</hi>, e loro sono caduti anche perché hanno bloccato la <hi rend="#b">prescrizione dopo il primo grado</hi>. Ma vi immaginate se fanno i ministri insieme agli uomini di Berlusconi che vogliono cancellare la riforma della prescrizione? <hi rend="#b">Pensate veramente che la politica sia una pagliacciata a questi livelli?</hi> E’ evidente che i 5 Stelle devono trovare un altro modo se vogliono evitare la scissione, modo che potrebbe essere, ad esempio, <hi rend="#b">l’astensione dal voto di fiducia oppure un appoggio esterno</hi> – conclude – Ma certamente,<hi rend="#b"> se la gente vede ministri M5s con ministri di Berlusconi, sputerà in faccia ai 5 Stelle</hi> molto di più di quanto non abbia fatto quando sono andati al governo con la Lega. Se poi aggiungete alla compagna di giro i due Mattei, cioè quello che ha fatto fuori il governo Conte Uno per radere al suolo i 5 Stelle e quello che ha fatto fuori il governo Conte Due per radere al suolo i 5 Stelle e le loro leggi, ve li vedete insieme a fare comunella in un governo? Io penso che i loro elettori gli sputerebbero in faccia, perché ci sono dei partiti che hanno degli elettori e persino degli iscritti”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>