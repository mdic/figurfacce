<doc sitename="Il Fatto Quotidiano" title="Marta Fascina vive ancora ad Arcore ma Marina Berlusconi avrebbe una soluzione per 'liberare' la villa: ecco quale - Il Fatto Quotidiano" author="F Q" date="2024-02-16" url="https://www.ilfattoquotidiano.it/2024/02/16/marta-fascina-vive-ancora-ad-arcore-ma-marina-berlusconi-avrebbe-una-soluzione-per-liberare-la-villa-ecco-quale/7448540/" hostname="ilfattoquotidiano.it" description="Fascina vivrebbe ancora a Villa San Martino col padre e la zia" categories="Attualità" tags="Marina Berlusconi;Pier Silvio Berlusconi;Silvio Berlusconi" fingerprint="68a2764a723a0505">
  <main>
    <p><hi rend="#b">Marta Fascina</hi> presenza non più così gradita a <hi rend="#b">Villa San Martino</hi>? Così dice<hi rend="#i"> Dagospia</hi>. L’ultima compagna di Silvio Berlusconi, questo è certo, vive ad Arcore da che l’ex premier è morto, il 12 giugno 2023. E secondo il sito diretto da Roberto D’Agostino, </p>
    <p><hi rend="#b">ora vivrebbero con lei pure il padre Orazio e la zia</hi>. Insomma,</p>
    <p><hi rend="#i">mi casa es tu casa</hi>? Parrebbe di no, perché i due figli maggiori del leader di Forza Italia,</p>
    <p><hi rend="#b">Marina e Pier Silvio</hi>, sarebbero decisi a “cercare una strada per ‘sgomberare’ la villa”. Quale?</p>
    <p><hi rend="#b">Creando proprio a Villa San Martino la sede della “Fondazione Silvio Berlusconi”</hi>. In quel caso, secondo Dagospia, Fascina sarebbe costretta a ‘lasciare il campo’ all’ente benefico. Ma sarà proprio così? Intanto, nel giorno di San Valentino appena trascorso,</p>
    <p><hi rend="#b">la deputata azzurra ha ricordato il suo amore per lo scomparso Berlusconi</hi>: “Oggi, come ogni singolo giorno da quella magnifica prima volta, celebro l’amore. Il nostro amore. Unico e inenarrabile. La più grande forza propulsiva che muove il mondo e che ha mosso splendidamente, unendole, le nostre vite”, il messaggio social.</p>
  </main>
  <comments/>
</doc>