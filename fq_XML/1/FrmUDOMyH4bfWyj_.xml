<doc sitename="Il Fatto Quotidiano" title="Renzi, Berlusconi: &quot;Gli auguro di avere successo, ora è governo delle quattro sinistre. Nessuno dei nostri con lui&quot; - Il Fatto Quotidiano" author="Agenzia Vista Alexander Jakhnagiev" date="2019-09-18" url="https://www.ilfattoquotidiano.it/2019/09/18/renzi-berlusconi-gli-auguro-di-avere-successo-ora-e-governo-delle-quattro-sinistre-nessuno-dei-nostri-con-lui/5460766/" hostname="ilfattoquotidiano.it" description="Gli augura di avere successo, ma al tempo stesso assicura che i suoi parlamentari non cambieranno casacca per sostenerlo. È chiaro il ragionamento di Silvio Berlusconi, che al suo arrivo a Strasburgo ha commentato la decisione di Matteo Renzi di lasciare il Partito Democratico e fondare Italia Viva. “Non sono uso commentare le decisioni degli …" categories="Politica" tags="Matteo Renzi;Silvio Berlusconi" fingerprint="bc9310647508873d">
  <main>
    <p>Gli augura di avere <hi rend="#b">successo</hi>, ma al tempo stesso assicura che i suoi <hi rend="#b">parlamentari</hi> non cambieranno casacca per sostenerlo. È chiaro il ragionamento di Silvio Berlusconi, che al suo arrivo a Strasburgo ha commentato <ref target="https://www.ilfattoquotidiano.it/2019/09/18/da-bonifazi-a-cucca-dalla-garavini-alla-sudano-chi-sono-i-12-senatori-che-vanno-con-renzi-a-palazzo-madama-determinanti-per-il-conte-2/5460258/">la decisione di Matteo Renzi di lasciare il Partito Democratico e fondare Italia Viva.</ref> “Non sono uso commentare le decisioni degli altri – ha detto il leader di Forza Italia – gli auguro di avere successo e di </p>
    <p><hi rend="#b">raggiungere</hi>risultati che si è proposto e che lo hanno spinto a questa decisione, staremo a vedere. Questo</p>
    <p><hi rend="#b">governo</hi>– ha aggiunto non è più il governo delle tre sinistre, ma delle quattro sinistre”.</p>
    <p><hi rend="#b">L’ex Cavaliere: “Sosterremo Gentiloni”</hi><lb/> L’ex premier poi ha annunciato che Forza Italia sosterrà in Europa <hi rend="#b">Paolo Gentiloni</hi>: “Sì, perché sarà li sia come presidente di una importante commissione ma sarà il guardiano degli interessi dell’Italia”. <hi rend="#b">Berlusconi</hi> poi ha parlato del suo rapporto con Salvini: “Ho incontrato <hi rend="#b">Matteo</hi><hi rend="#b">Salvini</hi> la settimana scorsa e abbiamo anche messo sul tavolo le differenze – ha raccontato – Loro sono sovranisti e noi non lo siamo, loro sono contro l’<hi rend="#b">Unione europea</hi> per certi versi e noi siamo convinti europeisti, loro pensano di cambiare la <hi rend="#b">legge</hi><hi rend="#b">elettorale</hi> togliendo i due terzi di proporzionale per arrivare in tutti i collegi con il maggioritario – ha spiegato – Noi invece riteniamo che questa legge <hi rend="#b">elettorale</hi> funzioni, che il centrodestra abbia la possibilità di vincere le <hi rend="#b">prossime</hi><hi rend="#b">elezioni</hi> anche i due terzi del proporzionale e quindi anche questo punto è uno che ci differenzia dalla <hi rend="#b">Lega</hi>“.</p>
    <p><hi rend="#b">Berlusconi: “Nessuno dei nostri con Renzi”</hi><lb/> L’ex Cavaliere, infine, ha chiuso a ogni possibilità che alcuni deputati o senatori di <hi rend="#b">Forza</hi><hi rend="#b">Italia</hi> possano transitare nel nuovo partito dell’<hi rend="#b">ex</hi><hi rend="#b">Rottamatore</hi>. “Da quello che mi risulta questa <hi rend="#b">possibilità</hi> non esiste – ha assicurato – Non credo ci siano nostri parlamentari che pensino di avere maggiori possibilità di essere rieletti andando in un altro partito dove comunque verrebbero accolti come dei <hi rend="#b">transfughi</hi>“. In tal senso, poi, il presidente di Fi ha detto la sua sulla cena organizzata da <hi rend="#b">Mara Carfagna</hi> a cui hanno preso parte una cinquantina di deputati e <hi rend="#b">senatori</hi><hi rend="#b">azzurri</hi>. “Mi sono voluto raccordare con loro – ha spiegato – Ho telefonato e non c’è nessuno che mi abbia detto che la <hi rend="#b">partecipazione</hi> a quella cena avesse un valore diverso dallo stare insieme e dal <hi rend="#b">sentirsi</hi> amici e per riunirsi anche per parlare di cose che non siano la politica”.</p>
    <p><hi rend="#b">La cena della Carfagna con 50 parlamentari: “Per l’unità di Fi”</hi><lb/> Una versione, quest’ultima, confermata anche da altre fonti interne al partito di <hi rend="#b">Berlusconi</hi>, che hanno parlato di una serata conviviale e non di una cena carbonara per preparare la scissione. Il <hi rend="#b">punto</hi> di ritrovo è stato un ristorante del quartiere <hi rend="#b">Parioli</hi> di Roma: organizzatrice – come detto – è stata Mara Carfagna, che in un clima descritto come sereno ha riunito coloro che non vogliono <hi rend="#b">partecipare</hi> alla liquidazione del partito. “Né salviniani né renziani ma per sempre <hi rend="#b">berlusconiani</hi>” ha detto ieri la vicepresidente della <hi rend="#b">Camera</hi> che ha organizzato l’incontro, con l’obiettivo di rinsaldare i rapporti umani in un momento difficile per il partito. Tra i commensali anche nomi che erano stati indicati come pronti per andare nel partito di Renzi, e che invece restano attaccati alla maglia di Fi: Massimo <hi rend="#b">Mallegni</hi> e Andrea <hi rend="#b">Causin</hi>. Inoltre c’erano Renato <hi rend="#b">Brunetta</hi>, Gianfranco <hi rend="#b">Rotondi</hi>, Roberto <hi rend="#b">Occhiuto</hi>, Andrea <hi rend="#b">Cangini</hi>, Alessandro <hi rend="#b">Cattaneo</hi>, Matilde <hi rend="#b">Siracusano</hi>, Renata <hi rend="#b">Polverini</hi> e Micaela <hi rend="#b">Biancofiore</hi>.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>