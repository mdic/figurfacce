<doc sitename="Il Fatto Quotidiano" title="Iva Zanicchi: &quot;Ho detto a Orietta Berti 'con Mille' ha spaccato le pall*. Draghi? Mi piace, ecco in cosa è diverso da Berlusconi&quot;" author="F Q" date="2021-11-03" url="https://www.ilfattoquotidiano.it/2021/11/03/iva-zanicchi-ho-detto-a-orietta-berti-con-mille-ha-spaccato-le-pall-draghi-mi-piace-ecco-in-cosa-e-diverso-da-berlusconi/6377557/" hostname="ilfattoquotidiano.it" description="&quot;SIAMO SINCERI&quot; Le parole di Iva Zanicchi" categories="Attualità" tags="Orietta Berti;Quirinale;Silvio Berlusconi" fingerprint="daad0257ae06059">
  <main>
    <p><hi rend="#b">È il suo show</hi>. <hi rend="#b">Iva Zanicchi</hi> alla guida di <hi rend="#b">D’Iva</hi>, su <hi rend="#b">Canale 5</hi><hi rend="#b">giovedì 4 e giovedì 11 novembre</hi>. Lei, Iva, diva vera, che al <hi rend="#i"> Corriere della Sera</hi> ha rilasciato un’intervista nella quale l’ironia è filo conduttore: “A Mediaset hanno voluto premiarmi, fanno bene a festeggiami: meglio prima che dopo. </p>
    <p><hi rend="#b">Canto anche dal vivo, che è sempre meglio che dal morto</hi>“. Tra i tanti ospiti delle due serate, anche</p>
    <p><hi rend="#b">Orietta Berti</hi>: “È la star number one in questo momento. Mille è il successo vero dell’estate, gliel’ho anche detto: con questa canzone hai spaccato le palle”, dice Zanicchi a Renato Franco. Insomma, un ciclone. La sua magnifica voce, dice “è un dono di natura”, (la sua quella di Iva, non di Orietta, ndr) e</p>
    <p><hi rend="#b">da ex candidata di Forza Italia</hi>c’è spazio anche per qualche battuta sulla politica: “Berlusconi presidente della Repubblica? “Siamo sinceri,</p>
    <p><hi rend="#b">ha una certa età</hi>, dovrebbe pensarci bene. Io amo Berlusconi, è uno degli uomini più generosi che abbia mai incontrato. Se diventasse presidente so che lo farebbe in modo incredibile, ineccepibile</p>
    <p><hi rend="#b">, ma gli consiglio di dedicarsi ai figli e alla famiglia</hi>. Mi auguro che non accetti”. Per il Quirinale, quindi, si propone lei: “Finalmente una donna”. E Draghi? “</p>
    <p><hi rend="#b">Non ne sono innamorata, ma mi piace</hi>. Ha carisma all’estero, ci rappresenta bene. Ecco, lui a differenza di Berlusconi è uno che non vuole accontentare tutti, questa è la sua forza”. Insomma, D’IVA. La musica, la politica, la vita.</p>
  </main>
  <comments/>
</doc>