<doc sitename="Il Fatto Quotidiano" title="Luigi Berlusconi e Federica Fumagalli si sposano: matrimonio &quot;blindato&quot; a Milano per l'ultimogenito dell'ex premier Silvio - Il Fatto Quotidiano" author="F Q" date="2020-08-01" url="https://www.ilfattoquotidiano.it/2020/08/01/luigi-berlusconi-e-federica-fumagalli-si-sposano-matrimonio-blindato-a-milano-per-lultimogenito-dellex-premier-silvio/5887033/" hostname="ilfattoquotidiano.it" description="Luigi Berlusconi, ultimogenito dell’ex premier Silvio, sposerà la storica fidanzata Federica Fumagalli a Milano. La comunicazione – rivela il Giorno – è stata pubblicata nell’albo pretorio del Comune di Milano. Trentadue anni ancora da compiere lui, impegnato nel mondo della finanza, un anno in meno lei, di professione Pr, Luigi e Federica si sono conosciuti …" categories="Attualità" tags="Silvio Berlusconi" fingerprint="ed85507ab98ac021">
  <main>
    <p><hi rend="#b">Luigi Berlusconi,</hi> ultimogenito dell’ex premier <hi rend="#b">Silvio</hi>, sposerà la storica fidanzata<hi rend="#b"> Federica Fumagalli</hi> a Milano. La comunicazione – rivela il <hi rend="#i">Giorno</hi> – è stata pubblicata nell’albo pretorio del Comune di Milano. Trentadue anni ancora da compiere lui, impegnato nel mondo della finanza, un anno in meno lei, di professione Pr, Luigi e Federica si sono conosciuti quando entrambi frequentavano l’università Bocconi e <hi rend="#b">da nove anni sono una coppia</hi>.</p>
    <p>Si era inizialmente parlato di un matrimonio estivo dopo che <hi rend="#i">Chi</hi> aveva rivelato della proposta di matrimonio fatta il giorno di Natale da Luigi Berlusconi. Ora, con le restrizioni per il Coronavirus che stanno lentamente rientrando, c’è l’ufficialità delle nozze, un <hi rend="#b">matrimonio che si annuncia blindato</hi> considerando l’indole riservata della coppia.</p>
  </main>
  <comments/>
</doc>