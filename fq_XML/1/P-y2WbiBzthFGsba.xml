<doc sitename="Il Fatto Quotidiano" title="Calenda su La7: &quot;Sono per un governo larghissimo con Berlusconi e pezzi intelligenti della Lega come Zaia&quot;. E attacca Emiliano - Il Fatto Quotidiano" author="F Q" date="2020-07-07" url="https://www.ilfattoquotidiano.it/2020/07/07/calenda-su-la7-sono-per-un-governo-larghissimo-con-berlusconi-e-pezzi-intelligenti-della-lega-come-zaia-e-attacca-emiliano/5859636/" hostname="ilfattoquotidiano.it" description="“Io sono per un governo larghissimo, il più largo possibile, anche con Berlusconi e i pezzi più intelligenti della Lega come Zaia. Sarebbe bene che i partiti che in Ue sono alleati governassero insieme l’Italia. Ricordo che Forza Italia e Pd governano insieme in Europa“. Sono le parole del leader di Azione, Carlo Calenda, ospite …" categories="La7" tags="Carlo Calenda;Luca Zaia;Michele Emiliano;Movimento 5 Stelle;PD;Silvio Berlusconi;Stefano Patuanelli" fingerprint="64a1f04c6963c238">
  <main>
    <p>“<hi rend="#b">Io sono per un governo larghissimo, il più largo possibile, anche con Berlusconi e i pezzi più intelligenti della Lega come Zaia.</hi> Sarebbe bene che i partiti che in Ue sono alleati governassero insieme l’Italia. Ricordo che<hi rend="#b"> Forza Italia e Pd governano insieme in Europa</hi>“. Sono le parole del leader di <hi rend="#b">Azione, Carlo Calenda</hi>, ospite di<hi rend="#b"> “In onda”</hi>, su La7.</p>
    <p>Sul</p>
    <p><hi rend="#b">M5s</hi>osserva: “I 5 Stelle sono tante cose.</p>
    <p><hi rend="#b">Patuanelli, ad esempio, è una persona che stimo.</hi>E’ una persona seria, con le sue idee, da cui molto spesso sono distante. Nei 5 Stelle ci sono anche persone perbene e intelligenti, tant’è che sono percorsi da molte fratture. Ma attenzione:</p>
    <p><hi rend="#b">il problema si pone se i 5 Stelle sono ancora condizionati da Di Battista o dalla retorica “No Mes”</hi>“.</p>
    <p>Attacco feroce dell’europarlamentare contro il presidente della Regione Puglia, <hi rend="#b">Michele Emiliano</hi>, confermato come candidato <hi rend="#b">Pd</hi> alle prossime elezioni regionali: “Io considero Emiliano<hi rend="#b"> il peggiore esempio del populismo italiano</hi>. Ho detto sin dall’inizio al Pd che non avrei mai sostenuto Emiliano. Ci ha definito fan dei tumori, al soldo delle lobby, ha fatto ricorso contro tutto. <hi rend="#b">E’ una persona poco seria.</hi> Il Pd ha detto: ‘Me ne frego, sostengo Emiliano’. Stiamo parlando di un signore che è un magistrato mai dimesso e indagato per corruzione. Ma come si può pensare che lo avremmo appoggiato? Abbiamo detto al Pd di scegliere altri nomi.<hi rend="#b"> Io l’unità del centrosinistra con Di Maio, Grillo, Casaleggio, la Azzolina, la Catalfo e questo governo non la faccio</hi> -continua – perché qui a forza di voler il male minore, stiamo arrivando al male peggiore. A quel punto, l’alternativa rispetto a Emiliano, cioè un populista per me della peggiore specie, e a <hi rend="#b">Fitto</hi>, cioè uno che ha governato già la Puglia e che oggi è di <hi rend="#b">Fratelli d’Italia</hi>, era <hi rend="#b">Scalfarotto,</hi> che è stato mio viceministro al Mise. Con lui ho litigato dal punto di vista politico, perché io con Italia Viva non ci farò niente. Ma è una persona che ha lavorato molto seriamente come viceministro”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>