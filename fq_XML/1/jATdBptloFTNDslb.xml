<doc sitename="Il Fatto Quotidiano" title="Berlusconi, la Cassazione dice no all'assegno di mantenimento per Veronica Lario. Lei deve restituire 45 milioni - Il Fatto Quotidiano" author="F Q" date="2019-08-30" url="https://www.ilfattoquotidiano.it/2019/08/30/berlusconi-la-cassazione-dice-no-allassegno-di-mantenimento-per-veronica-lario-lei-deve-restituire-45-milioni/5419810/" hostname="ilfattoquotidiano.it" description="Anche la Suprema Corte ha detto no al maxi assegno di mantenimento che Silvio Berlusconi avrebbe dovuto versare all’ex coniuge Veronica Lario. Il 30 agosto 2019, la Corte di Cassazione ha confermato la sentenza della Corte d’Appello di Milano del novembre 2017 emessa nel giudizio Berlusconi-Lario che aveva azzerato l’assegno di divorzio, rigettando integralmente il …" categories="Giustizia" tags="Cassazione;Divorzio;Silvio Berlusconi;Tribunale di Milano;Veronica Lario" fingerprint="ad834e197a0ce033">
  <main>
    <head rend="h1">Berlusconi, la Cassazione dice no all’assegno di mantenimento per Veronica Lario. Lei deve restituire 45 milioni</head>
    <p>Anche la <hi rend="#b">Suprema Corte</hi> ha detto no al <hi rend="#b">maxi assegno</hi> di <hi rend="#b">mantenimento</hi> che <hi rend="#b">Silvio Berlusconi</hi> avrebbe dovuto versare all’ex coniuge<hi rend="#b"> Veronica Lario</hi>. Il 30 agosto 2019, la Corte di Cassazione ha confermato la <ref target="https://www.ilfattoquotidiano.it/2017/11/16/silvio-berlusconi-non-paghera-piu-veronica-lario-lex-moglie-dovra-restituire-60-milioni-di-euro/3982106/">sentenza della Corte d’Appello di Milano del novembre 2017</ref> emessa nel giudizio Berlusconi-Lario che aveva azzerato l’assegno di divorzio, rigettando integralmente il </p>
    <p><hi rend="#b">ricorso presentato dalla ex moglie</hi>.</p>
    <p>Il <hi rend="#b">Tribunale di Monza</hi> nel pronunciarsi sulla causa tra l’ex premier e la sua seconda moglie, con la quale si è sposato nel 1990, aveva stabilito <ref target="https://www.ilfattoquotidiano.it/2013/10/22/berlusconi-dimezzato-lassegno-a-veronica-lario-paghera-solo-14-milioni/752094/">n</ref><ref target="https://www.ilfattoquotidiano.it/2013/10/22/berlusconi-dimezzato-lassegno-a-veronica-lario-paghera-solo-14-milioni/752094/">el 2013 un mantenimento mensile di 1,4 milioni</ref>. Nel </p>
    <p><ref target="https://www.ilfattoquotidiano.it/2014/05/08/berlusconi-lespresso-veronica-lario-vuole-da-silvio-540-milioni-per-divorzio-e-guerra/978393/">2014 Lario aveva addirittura avanzato una richiesta di</ref>per chiudere i contenziosi intorno al loro matrimonio. Una cifra che al leader di</p>
    <hi rend="#b">540 milioni di euro</hi>
    <p><hi rend="#b">Fi</hi>era sembrata eccessiva. Nel 2017, dopo la sentenza che annullava il mantenimento, aveva presentato ricorso in Cassazione, motivandolo con il fatto di aver “rinunciato in giovane età alla</p>
    <p>
      <hi rend="#b">carriera</hi>
    </p>
    <p><hi rend="#b">di attrice</hi>per dedicarsi interamente alla</p>
    <p><hi rend="#b">casa</hi>, alla</p>
    <p><hi rend="#b">famiglia</hi>e ai</p>
    <p><hi rend="#b">tre figli</hi>“.</p>
    <p>Ora la Suprema Corte ha accolto le ragioni dei legali dell’ex premier, <hi rend="#b">Valeria De Vellis</hi> e <hi rend="#b">Pier Filippo Giuggioli</hi>, che hanno sostenuto che Berlusconi aveva ampiamente assolto ai propri obblighi di assistenza economica in favore della Lario già in corso di matrimonio, costituendo in suo favore un <hi rend="#b">patrimonio</hi><hi rend="#b">mobiliare ed immobiliare</hi> di eccezionale valore. I <hi rend="#b">giudici</hi> hanno evidenziato che “le varie acquisizioni economico patrimoniali pervenute alla ricorrente durante il matrimonio hanno compensato anche il <hi rend="#b">sacrificio</hi> delle sue aspettative professionali”, soprattutto alla luce della loro “composizione, entità e attitudine all’accrescimento”, come aveva già stabilito la Corte d’Appello.</p>
    <p>La Corte ha inoltre osservato che, al contrario, Veronica Lario, <hi rend="#b">non ha contribuito in misura alcuna alla fortuna dell’ex marito</hi>. La Cassazione ha ribadito quindi che quanto ricevuto dalla donna a titolo di assegno divorzile deve essere <hi rend="#b">restituito</hi>, come già richiesto dalla Corte d’Appello milanese, che l’aveva obbligata a risarcire il Cavaliere per circa <hi rend="#b">45 milioni di euro</hi>.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>