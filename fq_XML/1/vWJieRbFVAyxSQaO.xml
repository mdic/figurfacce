<doc sitename="Il Fatto Quotidiano" title="Luigi Berlusconi e Federica Fumagalli si sposano: &quot;Le nozze quest’estate, la proposta è arrivata il giorno di Natale&quot; - Il Fatto Quotidiano" author="F Q" date="2020-01-29" url="https://www.ilfattoquotidiano.it/2020/01/29/luigi-berlusconi-e-federica-fumagalli-si-sposano-le-nozze-questestate-la-proposta-e-arrivata-il-giorno-di-natale/5688524/" hostname="ilfattoquotidiano.it" description="Il settimanale ‘Chi‘ rivela nel numero in edicola da mercoledì 29 gennaio, che Luigi Berlusconi, ultimogenito dell’ex premier Silvio Berlusconi e di Veronica Lario, sposerà la storica fidanzata Federica Fumagalli la prossima estate. I dettagli della cerimonia sono ancora da definire ma il settimanale diretto da Alfonso Signorini rivela che la proposta di matrimonio è …" categories="Attualità" tags="Silvio Berlusconi" fingerprint="fdd1d42f3f52ed01">
  <main>
    <p><graphic src="https://st.ilfattoquotidiano.it/wp-content/uploads/2020/01/29/berlusconi-luigi-263x300.jpeg"/><hi rend="#i">‘Chi</hi>‘ rivela nel numero in edicola da mercoledì 29 gennaio, che <hi rend="#b">Luigi Berlusconi</hi>, ultimogenito dell’ex premier <hi rend="#b">Silvio Berlusconi</hi> e di <hi rend="#b">Veronica Lario,</hi> sposerà la storica fidanzata <hi rend="#b">Federica Fumagalli</hi> la prossima estate. I dettagli della cerimonia sono ancora da definire ma il settimanale diretto da <hi rend="#b">Alfonso Signorini</hi> rivela che la proposta di matrimonio è stata fatta il giorno di Natale.</p>
    <p>Luigi e Federica, esperta in pubbliche relazioni, sono fidanzati da quasi nove anni, un amore iniziato ai tempi dell’Università, alla Bocconi di Milano. Dopo le nozze<hi rend="#b"> la coppia andrà a vivere nella villa di via Rovani di proprietà di Silvio Berlusconi</hi> che adesso è in ristrutturazione. I due giovani hanno smentito le notizie , circolate prima delle feste natalizie, di un bambino in arrivo. Per il momento gli unici ‘cuccioli’ di famiglia sono Uno e Arturo i due pastori tedeschi di Luigi.</p>
  </main>
  <comments/>
</doc>