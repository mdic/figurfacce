<doc sitename="Il Fatto Quotidiano" title="Coronavirus, a Milano rinviato il processo Ruby ter. La pm: &quot;Troppi indagati e difensori: contrasta con le indicazioni fornite&quot; - Il Fatto Quotidiano" author="F Q" date="2020-02-24" url="https://www.ilfattoquotidiano.it/2020/02/24/coronavirus-a-milano-rinviato-il-processo-ruby-ter-il-pm-troppi-indagati-e-difensori-contrasta-con-le-indicazioni-fornite/5715340/" hostname="ilfattoquotidiano.it" description="Per limitare i contagi da coronavirus Milano chiude scuole, musei, cinema e teatri. E adesso rinvia anche i processi: il procuratore aggiunto Tiziana Siciliano ha chiesto e ottenuto dai giudici della settima penale il rinvio del processo ‘Ruby ter’ a carico di Silvio Berlusconi e altri 28 imputati. “L’alto numero di indagati e difensori – …" categories="Giustizia" tags="Silvio Berlusconi" fingerprint="6c8551577a2e291d">
  <main>
    <p>Roma, 5 mag. (Adnkronos/Labitalia) - Italian Exhibition Group (Ieg) e A151 annunciano una partnership per Adhesives bonding &amp; sealants - Abs Europe 2026, un nuovo appuntamento dedicato alle tecnologie e soluzioni integrate per l’industria degli adesivi, delle colle e dei sigillanti, in calendario alla Fiera di Vicenza dal 27 al 29 ottobre 2026. Nel 2024, il mercato italiano degli adesivi e sigillanti valeva 1,49 miliardi di dollari. La previsione di crescita annuale per il decennio 2023-2033 è del 5,81%.</p>
    <p>“Adhesives Bonding &amp; Sealants - Abs Europe 2026 - dice l’amministratore delegato di Ieg, Corrado Peraboni - sarà la prima manifestazione in Europa dedicata esclusivamente a questo innovativo e articolato settore industriale. L’Italia è leader nel comparto con molte aziende nel Nord-Est. Il nostro plant vicentino è dunque sede ideale per questo evento e siamo lieti di arricchire il calendario su Vicenza con un prodotto di certo richiamo per l’industry”.</p>
    <p>“Il mondo imprenditoriale che Abs Europe 2026 riunirà a Vicenza - aggiunge Marco Pinetti, direttore di A151 Srl e della manifestazione - è di fondamentale importanza per la quasi totalità dei comparti dell’industria manifatturiera. Gli utilizzi trasversali dei prodotti e delle soluzioni in vetrina sono innumerevoli, di conseguenza i consumi sono elevati, in crescita costante da anni, e ormai imprescindibili per le aziende in ogni campo produttivo e applicativo”.</p>
    <p>“Abs Europe 2026 - spiega Marco Cecchini, business development manager Italy &amp; Ue di Ieg - sarà un evento fieristico di respiro internazionale con un focus sullo sviluppo e l’innovazione tecnologica del settore. Non solo una fiera commerciale B2B, ma anche una speaking-platform che metterà in luce l’impegno crescente delle aziende anche verso innovazioni eco-tecnologiche all’avanguardia e sostenibili”. </p>
    <p>In mostra a Vicenza con Abs Europe 2026 adesivi, colle, sigillanti, nastri, coatings, laminati, resine, schiume e films nelle loro diverse declinazioni produttive e applicative: materie prime, materiali, macchinari, tecnologie, soluzioni, impianti e servizi. Dalla qualità degli adesivi, colle, coatings, vernici, film protettivi, sigillanti, dipendono la qualità stessa dei prodotti finali e le loro prestazioni: le aziende pongono quindi grande attenzione agli sviluppi tecnologici e qualità delle forniture. L’utilizzo di adesivi sempre più performanti ha sostituito quello di viti e bulloni e, più in generale, dei ‘fastener’ in moltissime e disparate applicazioni industriali.</p>
    <p>Abs Europe 2026 si svolgerà in contemporanea a A&amp;T - Automation &amp; Testing , la fiera leader dedicata alle soluzioni tecnologiche, all'innovazione, all'affidabilità e alle competenze 4.0 - 5.0 che nell'ultima edizione ha registrato oltre 12.000 visitatori professionali. Gli operatori potranno così visitare i padiglioni dedicati ad Abs Europe 2026 e quelli di A&amp;T 2026, partecipando liberamente a convegni ed eventi organizzati dalle due fiere.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>