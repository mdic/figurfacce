<doc sitename="Il Fatto Quotidiano" title="Mantovani (FI), l'ex assessore a processo per corruzione: &quot;Vi ho dato 3 anni di buona sanità. Ora voglio la commissione Giustizia&quot; - Il Fatto Quotidiano" author="Ersilio Mattioni" date="2018-01-28" url="https://www.ilfattoquotidiano.it/2018/01/28/mantovani-fi-lex-assessore-a-processo-per-corruzione-vi-ho-dato-3-anni-di-buona-sanita-ora-voglio-la-commissione-giustizia/4121455/" hostname="ilfattoquotidiano.it" description="“Sono disponibile per un posto in parlamento, dove chiederò di andare in Commissione Giustizia”. Mario Mantovani, fedelissimo di Silvio Berlusconi ed ex vicegovernatore della Lombardia, ha le idee chiare e non sembra curarsi dei suoi guai giudiziari: è sotto processo a Milano per corruzione, concussione, turbativa d’asta e abuso d’ufficio, è inquisito a Monza per …" categories="Elezioni Politiche 2018" tags="Lombardia;Mario Mantovani;Silvio Berlusconi" fingerprint="6fd9967d786a051c">
  <main>
    <p>“Sono disponibile per un posto in <hi rend="#b">parlamento</hi>, dove chiederò di andare in Commissione Giustizia”. <hi rend="#b">Mario</hi><hi rend="#b">Mantovani</hi>, fedelissimo di <hi rend="#b">Silvio Berlusconi</hi> ed ex vicegovernatore della <hi rend="#b">Lombardia</hi>, ha le idee chiare e <ref target="https://www.ilfattoquotidiano.it/2017/09/27/mantovani-imputato-per-corruzione-nella-sanita-nominato-nella-commissione-che-in-regione-si-occupa-dello-stesso-settore/3880942/">non sembra curarsi dei suoi guai giudiziari</ref>: è <hi rend="#b">sotto processo a Milano per corruzione, concussione, turbativa d’asta e abuso d’ufficio</hi>, è inquisito a Monza per corruzione nell’inchiesta sui rapporti tra politica e ‘ndrangheta ed è indagato, ancora a Milano, in un </p>
    <p><ref target="https://www.ilfattoquotidiano.it/2017/11/07/mario-mantovani-indagato-per-peculato-gip-di-milano-dispone-sequestro-di-beni-per-13-milioni/3963670/">altro procedimento per peculato e false fatture</ref>. Alla cena elettorale della sua corrente – davanti a 600 persone in un ristorante di</p>
    <p><hi rend="#b">Buccinasco</hi>, cittadina dell’hinterland milanese tristemente nota come ‘</p>
    <p><hi rend="#b">la Platì del Nord</hi>’ – Mantovani si auto-incensa: “In Regione (dove fu assessore alla Salute fino all’arresto dell’ottobre 2015, ndr) mi sono permesso di offrirvi tre anni di buona sanità”. Poi parla della candidature: “Siamo pronti per un nuovo ciclo”. Obiettivo: portare a Roma tre parlamentari, tra cui se stesso; portare al Pirellone due consiglieri regionali. Il nome del suo comitato elettorale è già un programma: “Amici di</p>
    <p><hi rend="#b">Mario Mantovani</hi>per la vittoria”. Sulla sua candidatura, osteggiata dai vertici di</p>
    <p><hi rend="#b">Forza Italia</hi>, deciderà Berlusconi.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>