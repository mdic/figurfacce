<doc sitename="Il Fatto Quotidiano" title="Berlusconi salta anche la presentazione del libro di Rotondi ma manda un audio-messaggio: &quot;Con Draghi bipolarismo più maturo&quot; - Il Fatto Quotidiano" author="F Q" date="2021-12-15" url="https://www.ilfattoquotidiano.it/2021/12/15/berlusconi-salta-anche-la-presentazione-del-libro-di-rotondi-ma-manda-un-audio-messaggio-con-draghi-bipolarismo-piu-maturo/6427546/" hostname="ilfattoquotidiano.it" description="Dopo aver annullato la partecipazione alla presentazione del libro di Bruno Vespa, a Roma, Silvio Berlusconi ha dato forfait a un’altra presentazione, quella del libro di Gianfranco Rotondi, “La Variante dc”. “Arcore fornirà le spiegazioni necessarie”, aveva detto ieri lo stesso conduttore di Porta a Porta, annunciando la disdetta. Ma poi le spiegazioni non sono …" categories="Politica" tags="Silvio Berlusconi" fingerprint="b5be0fcda1e24270">
  <main>
    <p><ref target="https://www.ilfattoquotidiano.it/2021/12/14/berlusconi-salta-la-presentazione-del-libro-di-vespa-arcore-spieghera-il-motivo/6425769/">Dopo aver annullato la partecipazione alla presentazione del libro di Bruno Vespa, a Roma</ref>, <hi rend="#b">Silvio Berlusconi</hi> ha dato forfait a un’altra presentazione, quella del libro di <hi rend="#b">Gianfranco Rotondi</hi>, “La Variante dc”. “Arcore fornirà le spiegazioni necessarie”, aveva detto ieri lo stesso conduttore di Porta a Porta, annunciando la disdetta. Ma poi le spiegazioni non sono mai arrivate e tra le ipotesi circolava anche quella di un silenzio “comunicativo” legato alla prossima corsa al <hi rend="#b">Quirinale</hi>. Alla presentazione del volume dell’ex parlamentare democristiano, attuale vicepresidente dei deputati di Forza Italia, però, <hi rend="#b">il Cavaliere ha mandato un audio-messaggio</hi>. “Credo che uno dei meriti storici del governo Draghi, al di là dell’ottimo lavoro di contrasto alla pandemia e di ripartenza economica, sia proprio quello di aver creato le condizioni per tornare, una volta esaurita questa esperienza straordinaria e irripetibile, ad un bipolarismo più maturo”, ha detto Berlusconi nella lettera, trasmessa in audio durante la presentazione del volume. Secondo l’ex premier, quello portato da Draghi è un bipolarismo “<hi rend="#b">fondato sul rispetto per l’altro</hi> e sul comune senso di appartenenza alla Nazione, alla Patria che tutti ci rappresenta, alla sua <hi rend="#b">Costituzione</hi>, alle sue istituzioni democratiche. Questo vale per chi ha responsabilmente scelto come noi di sostenere quell’esperienza di governo come per chi ha scelto altrettanto legittimamente di contrastarla”.</p>
    <p>Gentile lettore, la pubblicazione dei commenti è sospesa dalle 20 alle 9, i commenti per ogni articolo saranno chiusi dopo 72 ore, il massimo di caratteri consentito per ogni messaggio è di 1.500 e ogni utente può postare al massimo <hi rend="#b">150 commenti alla settimana</hi>. Abbiamo deciso di impostare questi limiti per migliorare la qualità del dibattito. È necessario attenersi <ref target="http://www.ilfattoquotidiano.it/termini-e-condizioni-dutilizzo/"> Termini e Condizioni di utilizzo del sito (in particolare punti 3 e 5)</ref>: evitare gli insulti, le accuse senza fondamento e mantenersi in tema con la discussione. I commenti saranno pubblicati dopo essere stati letti e approvati, ad eccezione di quelli pubblicati dagli utenti in white list (vedere il punto 3 della nostra policy). Infine non è consentito accedere al servizio tramite account multipli. Vi preghiamo di segnalare eventuali problemi tecnici al nostro </p>
    <p><ref target="mailto:tech+comments@ilfattoquotidiano.it">supporto tecnico</ref>La Redazione</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>