<doc sitename="Il Fatto Quotidiano" title="Mussolini: &quot;Salvini? Nostro leader&quot;. Su via Almirante: &quot;A Giuliani è dedicata aula del Senato&quot;. Ma non è vero - Il Fatto Quotidiano" author="Gisella Ruccia" date="2018-06-18" url="https://www.ilfattoquotidiano.it/2018/06/18/mussolini-salvini-nostro-leader-su-via-per-almirante-a-carlo-giuliani-e-dedicata-aula-senato-ma-non-e-vero/4435483/" hostname="ilfattoquotidiano.it" description="“Salvini? È il nostro leader. Berlusconi aveva detto che chi prendeva un voto in più diventava leader del centrodestra. Quindi, Forza Italia fa molto male a non partecipare a questo governo”. Sono le parole pronunciate ai microfoni di Morning Show, su Radio Padova, dalla europarlamentare di Forza Italia, Alessandra Mussolini, che si rende protagonista di …" categories="Politica" tags="Alessandra Mussolini;Benito Mussolini;Carlo Giuliani;Forza Italia;Giorgio Almirante;Matteo Salvini;Silvio Berlusconi" fingerprint="b7a77850a827830d">
  <main>
    <p>“<hi rend="#b">Salvini? È il nostro leader</hi>. <hi rend="#b">Berlusconi</hi> aveva detto che chi prendeva un voto in più diventava leader del centrodestra. Quindi, <hi rend="#b">Forza Italia</hi> fa molto male a non partecipare a questo governo”. Sono le parole pronunciate ai microfoni di <hi rend="#b">Morning Show</hi>, su Radio Padova, dalla europarlamentare di<hi rend="#b"> Forza Italia, Alessandra Mussolini</hi>, che si rende protagonista di un battibecco pepato coi due timonieri della trasmissione, <hi rend="#b">Barry Mason ed Alberto Gottardo</hi>. “Un grande pezzo del programma di questo governo è quello di <hi rend="#b">Salvini</hi>” – continua – “In più, proprio l’<hi rend="#b">Europa</hi> vorrebbe una posizione di <hi rend="#b">Forza Italia</hi> a puntello di questo governo. E invece noi siamo fuori, con il <hi rend="#b">Pd</hi>, e se c’è qualcosa che non si doveva fare era stare con il Pd. Questa cosa mi fa vomitare. Le<hi rend="#b"> ong</hi> dirottate e i porti italiani chiusi? Salvini ha fatto benissimo, è l’unica cosa che si doveva fare. <hi rend="#b">Adesso è finita la danza</hi>. Andassero a fare la solidarietà in Spagna e in Francia. Di quei 600 migranti sull’<hi rend="#b">Aquarius</hi> quanti veramente avevano diritto a venire in Italia? Nessuno, o forse 10″. “Ah, lo ha deciso lei”, commenta uno dei due conduttori. Mussolini si dice d’accordo <ref target="https://www.ilfattoquotidiano.it/2018/06/15/via-per-almirante-la-mozione-della-raggi-per-annullare-latto-no-alle-strade-dedicate-ai-fascisti/4429838/">sulla mozione di Fratelli d’Italia per intitolare una strada a Giorgio Almirante a Roma.</ref> E menziona una notizia non vera, come le fanno notare Mason e Gottardo: “Hanno intitolato un’aula del Senato a </p>
    <p><hi rend="#b">Carlo Giuliani</hi>che voleva ammazzare un poliziotto”. In realtà, nell’ottobre del 2006 fu il gruppo del Senato di</p>
    <p><hi rend="#b">Rifondazione Comunista</hi>a dedicare la sede del proprio ufficio a Carlo Giuliani, cosa ben diversa da un’aula del Senato. Ma dopo l’aprile del</p>
    <p><hi rend="#b">2008</hi>, con la mancata rielezione del partito, l’ufficio cambiò destinazione d’uso e fu rimossa la targa intitolata a Giuliani. Sulla possibilità di intitolare una piazza a suo nonno, la europarlamentare risponde, piccata: “Veramente parla la storia, caro. Parlano gli edifici che ha fatto, gli ospedali, le strade, il codice”. E si congeda con “Viva Almirante”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>