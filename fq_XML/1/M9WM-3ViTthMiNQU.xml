<doc sitename="Il Fatto Quotidiano" title="Berlusconi e le 'piantine di Viagra', divertente siparietto del leader di Forza Italia: &quot;Bene, ho detto due cazzate...&quot; - Il Fatto Quotidiano" author="F Q" date="2019-02-17" url="https://www.ilfattoquotidiano.it/2019/02/17/berlusconi-e-le-piantine-di-viagra-divertente-siparietto-del-leader-di-forza-italia-bene-ho-detto-due-cazzate/4978174/" hostname="ilfattoquotidiano.it" description="Silvio Berlusconi in versione ‘spigliata’ a Olbia nel corso di una diretta Facebook dell’incontro a sostegno del candidato di centrodestra alla presidenza della Regione Sardegna, Christian Solinas. Il leader Forza Italia ha svelato, nel corso del saluto introduttivo prima di dare la parola a Solinas, di “aver fatto un salto a casa mia a Porto …" categories="Politica" tags="Forza Italia;Sardegna;Silvio Berlusconi;Viagra" fingerprint="bdff30b7f5455715">
  <main>
    <p><hi rend="#b">Silvio Berlusconi</hi> in versione ‘spigliata’ a <hi rend="#b">Olbia</hi> nel corso di una diretta Facebook dell’incontro a sostegno del candidato di centrodestra alla presidenza della Regione Sardegna, <hi rend="#b">Christian Solinas</hi>. Il leader Forza Italia ha svelato, nel corso del saluto introduttivo prima di dare la parola a Solinas, di “aver fatto un salto a casa mia a <hi rend="#b">Porto Rotondo</hi>, dove ho avuto una sgradevole sorpresa”, scoprendo, infatti, che un’area delle sue 120 piante medicinali era “completamente spoglia”.</p>
    <p>Non si è trattato di un evento naturale, ma, come ha spiegato lui stesso suscitando le risate dei presenti, “della visita, in settimana, di un gruppo di pensionati che, avendo letto su un cartello la scritta ‘viagrà, se lo son mangiato tutto…”. Poi, rivolto direttamente a Solinas, ha sottolineato: “Te lo volevo dire… Se per caso ci vai, non mangiare Viagra… Ti regalo io le pillole che ho…”. Lasciando il podio a Solinas, Berlusconi, dopo aver anticipato alcuni temi da trattare successivamente, ha detto alto e forte: “Bene, ho detto due caz… Vai avanti tu…”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>