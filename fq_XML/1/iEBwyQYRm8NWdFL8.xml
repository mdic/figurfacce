<doc sitename="Il Fatto Quotidiano" title="Berlusconi: &quot;Governo M5s-Lega è anomalia. Spero si esaurisca presto. Forza Italia in salute. No alleanze col Pd&quot; - Il Fatto Quotidiano" author="F Q" date="2018-08-10" url="https://www.ilfattoquotidiano.it/2018/08/10/berlusconi-governo-m5s-lega-e-anomalia-spero-si-esaurisca-presto-forza-italia-in-salute-no-alleanze-col-pd/4551477/" hostname="ilfattoquotidiano.it" description="Dice che Forza Italia “gode di ottima salute“, che il governo M5s-Lega è “un’anomalia“, che non vuole fare un altro partito e che non intende allearsi col Pd. È servita la prima pagina di Libero per far tornare a parlare Silvio Berlusconi in pieno agosto, periodo in cui un tempo l’ex cavaliere discettava di calciomercato e …" categories="Politica" tags="Forza Italia;Silvio Berlusconi" fingerprint="5ea79068f2664b1d">
  <main>
    <head rend="h1">Berlusconi: “Governo M5s-Lega è anomalia. Spero si esaurisca presto. Forza Italia in salute. No alleanze col Pd”</head>
    <graphic src="https://st.ilfattoquotidiano.it/wp-content/uploads/2018/08/02/Berlusconi675.jpg"/>
    <p>Dice che <hi rend="#b">Forza Italia</hi> “gode di <hi rend="#b">ottima salute</hi>“, che il governo <hi rend="#b">M5s-Lega</hi> è “<hi rend="#b">un’anomalia</hi>“, che non vuole fare un altro partito e che non intende allearsi col <hi rend="#b">Pd</hi>. È servita la prima pagina di <hi rend="#i">Libero</hi> per far tornare a parlare <hi rend="#b">Silvio Berlusconi</hi> in pieno agosto, periodo in cui un tempo l’ex cavaliere discettava di <hi rend="#b">calciomercato</hi> e<hi rend="#b"> belle ragazze</hi>. Poi, però, venne il <hi rend="#b">Rubygate</hi> (il cui terzo filone d’indagine, il <hi rend="#b">Ruby ter</hi>, lo vede coinvolto per corruzione in atti giudiziari), la cessione del <hi rend="#b">Milan</hi>, il governo varato da <hi rend="#b">Matteo Salvini</hi> e <hi rend="#b">Luigi Di Maio.</hi> E a Berlusconi non resta che replicare ai retroscena di <hi rend="#i">Libero</hi>. “Silvio fonda un partito per far rabbia a Salvini”, ha titolato oggi il quotidiano di <hi rend="#b">Vittorio Feltri</hi>, accreditando al leader azzurro la volontà di creare una nuova forza politica per frenare la diaspora dei suoi colonnelli in direzione <hi rend="#b">Lega</hi>: si chiamerebbe <hi rend="#b">l’Altra Italia</hi>, collocandosi al centro e alleandosi col Pd.</p>
    <p>“L’altra Italia non è il nome di un progetto politico né tantomeno di un nuovo partito. È la descrizione di una <hi rend="#b">vasta area sociale e culturale</hi> che esiste nel paese, ed è molto più grande di quanto appare: sono gli italiani seri, laboriosi, moderati, di buon senso, che vorrebbero dalla politica risposte concrete e non slogan o improvvisazioni. A quest’area politica, che oggi spesso non vota o disperde il suo voto, Forza Italia vuole dare voce e rappresentanza. In questa prospettiva stiamo lavorando al rilancio e al rafforzamento del nostro Movimento, introducendo significative novità nel senso della partecipazione, della democrazia dal basso, della valorizzazione delle competenze”, dice l’ex premier in una nota in cui la parola movimento – riferito a Forza Italia – è scritta in maiuscolo.</p>
    <p>
      <ref target="https://www.ilfattoquotidiano.it/premium/articoli/silvio-ha-ceduto-lo-scettro-in-forza-italia-decide-tajani/">E siccome l’altro giorno Paolo Del Debbio spiegava al Fatto Quotidiano che ormai Silvio “ha ceduto lo scettro” e che in Forza Italia decide tutto Antonio Tajani</ref>
    </p>
    <p><hi rend="#b">,</hi>l’anziano leader ci ha tenuto a sottolineare di essere ancora il capo. “Forza Italia – dice Berlusconi – gode ottima salute, nessun</p>
    <p><hi rend="#b">abbandono significativo</hi>è in atto ed anzi si registrano nuovi ingressi di amministratori locali provenienti dalle esperienze civiche in tante realtà italiane, dal nord a sud”, sostiene Berlusconi. Che poi torna a esprimersi sull’esecutivo sostenuto dal suo vecchio alleato Salvini. “Il nostro auspicio è che si</p>
    <p><hi rend="#b">esaurisca</hi>in fretta l’anomalia del governo giallo-verde, alla quale ci opponiamo con fermezza, perché danneggia soprattutto i ceti produttivi, chi lavora e chi cerca lavoro, mentre ci auguriamo che la Lega torni ad essere protagonista con noi di un</p>
    <p><hi rend="#b">centro-destra</hi>organico a livello nazionale e locale”. Quindi l’ex cavaliere ha escluso alleanze con il</p>
    <p><hi rend="#b">Pd</hi>: “Il nostro orizzonte politico è e rimane quello del centro-destra. Ogni altra prospettiva, e in particolare gli accordi con il Pd, sono ovviamente esclusi”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>