<doc sitename="Il Fatto Quotidiano" title="Di Battista: “Se Salvini annacqua dll anticorruzione si sputtana. M5s? Non sono sfigatelli subalterni a Lega” - Il Fatto Quotidiano" author="Gisella Ruccia" date="2018-09-11" url="https://www.ilfattoquotidiano.it/2018/09/11/di-battista-se-salvini-annacqua-dll-anticorruzione-si-sputtana-m5s-non-sono-sfigatelli-subalterni-a-lega/4617598/" hostname="ilfattoquotidiano.it" description="“Salvini? Credo che abbia ricevuto una telefonata dal San Raffaele, perché forse la pressione di Berlusconi è salita alle stelle dopo l’approvazione in Consiglio dei ministri del ddl anticorruzione. E quindi i medici gli avranno suggerito di fare una dichiarazione tranquillizzante per tornare la pressione di Berlusconi a livelli normali”. Così a Otto e Mezzo, …" categories="La7" tags="Alessandro Di Battista;Carlo Calenda;Ddl Anticorruzione;Ilva;La7;Lega;Luigi di Maio;Matteo Salvini;Movimento 5 Stelle;Silvio Berlusconi;Taranto;Virginia Raggi" fingerprint="6aa5a6e2f9c96225">
  <main>
    <p>“<hi rend="#b">Salvini</hi>? Credo che abbia ricevuto una telefonata dal San Raffaele, perché forse<hi rend="#b"> la pressione di Berlusconi</hi> è salita alle stelle dopo l’approvazione in Consiglio dei ministri del <hi rend="#b">ddl anticorruzione.</hi> E quindi i medici gli avranno suggerito di fare una dichiarazione tranquillizzante per tornare la pressione di Berlusconi a livelli normali”. Così a <hi rend="#b"> Otto e Mezzo</hi>, su La7, l’ex deputato </p>
    <p><hi rend="#b">M5s, Alessandro Di Battista</hi>, in collegamento dal</p>
    <p><hi rend="#b">Guatemala</hi>, si esprime sulle dichiarazioni del leader della</p>
    <p><hi rend="#b">Lega</hi>in merito al</p>
    <p><hi rend="#b">ddl anticorruzione</hi>(“Con la legge anticorruzione</p>
    <p><hi rend="#b">si trasformano gli italiani in un popolo di indagati</hi>”). E puntualizza: “Non cambieremo mai assolutamente quella legge.</p>
    <p><ref target="https://www.ilfattoquotidiano.it/2018/09/10/di-battista-la-lega-restituisca-fino-allultimo-centesimo-si-tira-indietro-su-anticorruzione-rischia-sputtanamento/4616668/">Qualora la Lega dovesse provare ad annacquare la legge anticorruzione, si sputtanerebbe e non credo che Salvini lo farà</ref>”. Riguardo al caso</p>
    <p><hi rend="#b">Ilva</hi>, pieno è il sostegno dell’ex parlamentare a</p>
    <p><hi rend="#b">Luigi Di Maio</hi>: “Nella situazione in cui si è trovato, Luigi</p>
    <p><hi rend="#b">non aveva altra scelta e ha ottenuto il massimo</hi>. E infatti gli ho fatto i complimenti in privato. Conosco Luigi, so che voleva trovare una soluzione migliore, che poi non è riuscito a ottenere dal punto di vista legale, cioè annullare la gara e prendere decisioni più drastiche. So perfettamente qual è il pensiero di Luigi, ma ha ottenuto il contratto più vantaggioso per i lavoratori in termini occupazionali e ambientali del</p>
    <p><hi rend="#b">fenomeno Calenda</hi>”. E aggiunge: “Non aveva altra strada, ma</p>
    <p><hi rend="#b">capisco la rabbia di molti tarantini.</hi>Adesso la sfida è quella di fare un</p>
    <p><hi rend="#b">decreto Salva-Taranto,</hi>non sono mai stati fatti, soprattutto per garantire altre fonti di reddito e un’espansione industriale ed economica di questa città splendida e martoriata dall’Ilva. Negli ultimi anni un sacco di governi,</p>
    <p><hi rend="#b">Bersani e Berlusconi</hi>. hanno preso</p>
    <p><hi rend="#b">quattrini dai Riva dell’Ilva.</hi>Il M5s non ha preso quattrini invece”. Di Battista prosegue: “Mi sembra che a Taranto la situazione sia simile a quella di</p>
    <p><hi rend="#b">Roma</hi>, dove sto vedendo ora delle cose molto positive e infatti si parla molto poco di</p>
    <p><hi rend="#b">Virginia Raggi</hi>. Qui abbiamo preso in mano un Paese in macerie dove</p>
    <p><hi rend="#b">crollano i ponti</hi>perché non viene fatta manutenzione. E questi industrialotti qui si mettono a ridere mentre casca il modellino veramente in maniera vergognosa? Io sono arrabbiatissimo. Questo è un</p>
    <p><hi rend="#b">Paese in macerie</hi>, il governo attuale sta provando a tirarlo su. Non è una roba semplice”. Poi chiosa: “Noi subalterni alla Lega? Non è vero, fa comodo a qualcuno descrivere il</p>
    <p><hi rend="#b">M5s come quattro sfigatelli</hi>che si fanno dettare la linea di Salvini. Ma non è così”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>