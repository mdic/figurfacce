<doc sitename="Il Fatto Quotidiano" title="Craxi e il Torino, De Mita e l'Avellino, Andreotti e la Roma ecc: in La Repubblica nel Pallone l'amore dei politici per il calcio - Il Fatto Quotidiano" author="Vincenzo Bisbiglia" date="2020-01-17" url="https://www.ilfattoquotidiano.it/2020/01/17/craxi-e-il-torino-de-mita-e-lavellino-andreotti-e-la-roma-ecc-in-la-repubblica-nel-pallone-lamore-dei-politici-per-il-calcio/5677066/" hostname="ilfattoquotidiano.it" description="Bettino Craxi che sul finire degli anni ’80 salva il Torino e, grazie al suo “compagno” socialista Gian Mauro Borsano, lo spinge fino alla finale di Coppa Uefa contro l’Ajax, “quella dei rigori negati e della sedia alzata di Emiliano Mondonico”. Ciriaco De Mita e l’epopea della sua “Magna Grecia” democristiana che, casualmente, è coincisa …" categories="Calcio" tags="Bettino Craxi;Ciriaco De Mita;Giulio Andreotti;Silvio Berlusconi" fingerprint="36c1713a395e3895">
  <main>
    <head rend="h1">Craxi e il Torino, De Mita e l’Avellino, Andreotti e la Roma ecc: in La Repubblica nel Pallone l’amore dei politici per il calcio</head>
    <graphic src="https://st.ilfattoquotidiano.it/wp-content/uploads/2020/01/17/berlusconi-craxi-1200-690x362.jpg"/>
    <p><hi rend="#b">Bettino Craxi</hi> che sul finire degli anni ’80 salva il <hi rend="#b">Torino</hi> e, grazie al suo “compagno” socialista<hi rend="#b"> Gian Mauro Borsano</hi>, lo spinge fino alla finale di<hi rend="#b"> Coppa Uefa</hi> contro l’<hi rend="#b">Ajax</hi>, “quella dei rigori negati e della sedia alzata di <hi rend="#b">Emiliano</hi><hi rend="#b">Mondonico</hi>”. <hi rend="#b">Ciriaco De Mita</hi> e l’epopea della sua “<hi rend="#b">Magna Grecia</hi>” democristiana che, casualmente, è coincisa con i fasti dell’<hi rend="#b">Avellino</hi> in Serie A, fra brindisi con gli arbitri e stilettate agli <hi rend="#b">Agnelli</hi>. E poi la <hi rend="#b">Roma</hi> di <hi rend="#b">Andreotti</hi>, l’amore (non corrisposto) dei vertici del Pci verso la <hi rend="#b">Juve</hi> “dei padroni”, <hi rend="#b">Berlusconi</hi> e il suo <hi rend="#b">Torrescala</hi> di<hi rend="#b"> Dell’Utri</hi> e <hi rend="#b">Zucconi</hi> venuto prima del Milan di Sacchi e <hi rend="#b">Van Basten</hi>, le liste civette romane “Avanti Lazio” e “Forza Roma”. In <hi rend="#i"> La Repubblica nel Pallone</hi>, edito da Rogas, gli autori </p>
    <p><hi rend="#b">Fabio Belli</hi>e</p>
    <p><hi rend="#b">Marco Piccinelli</hi>ripercorrono storie e aneddoti del rapporto non sempre idilliaco fra la</p>
    <p><hi rend="#b">politica</hi>e il</p>
    <p><hi rend="#b">calcio</hi>, dove la classe dirigente, fra passioni sincere e</p>
    <p><hi rend="#b">matrimoni</hi>d’interesse, ha sempre cercato di avvalersi dello</p>
    <p><hi rend="#b">sport</hi>più popolare per costruire</p>
    <p><hi rend="#b">carriere</hi>e gestire affari.</p>
    <p><ref target="https://st.ilfattoquotidiano.it/wp-content/uploads/2020/01/17/libro-bisbiglia.jpg"/>E proprio il racconto del legame fra Craxi e il <graphic src="https://st.ilfattoquotidiano.it/wp-content/uploads/2020/01/17/libro-bisbiglia.jpg"/></p>
    <p><hi rend="#b">Torino</hi>è fra le storie forse meno conosciute del libro, in un momento in cui la controversa figura dell’ex</p>
    <p>
      <hi rend="#b">leader</hi>
    </p>
    <p><hi rend="#b">socialista</hi>è tornata a far discutere in seguito al film di</p>
    <p>
      <hi rend="#b">Gianni</hi>
    </p>
    <p>
      <hi rend="#b">Amelio</hi>
    </p>
    <p><hi rend="#i">Hammamet</hi>. Fu forse un caso che l’ultimo giornalista a intervistare</p>
    <p><hi rend="#b">Craxi</hi>, nel 1999, fu un giovane</p>
    <p><hi rend="#b">Fabio Caressa</hi>, oggi fra le voci più popolari della</p>
    <p><hi rend="#b">telecronaca</hi>sportiva italiana. Meno casuale l’acquisto del</p>
    <p>
      <hi rend="#b">Torino</hi>
    </p>
    <p><hi rend="#b">Fc</hi>, a cavallo della retrocessione del 1989, da parte di Gian Mauro Borsano, divenuto poi deputato del</p>
    <p><hi rend="#b">Psi</hi>nel 1992. Si legge nel libro: “Craxi fa qualcosa che non aveva mai fatto precedentemente: lavora dietro le</p>
    <p><hi rend="#b">quinte</hi>per il Toro”, squadra che tifava sin da</p>
    <p><hi rend="#b">bambino</hi>(aveva 14 anni quando si verificò la tragedia di</p>
    <p><hi rend="#b">Superga</hi>).</p>
    <p>“Scelta molto oculata – scrivono <hi rend="#b">Belli</hi> e <hi rend="#b">Piccinelli</hi> – quella di Borsano, da parte di Craxi, che indulgerà a una <hi rend="#b">insolita</hi><hi rend="#b">passerella</hi> pubblica nel neonato stadio <hi rend="#b">Delle Alpi</hi>, simbolo della grandeur e degli sprechi di <hi rend="#b">Italia 90</hi>, fianco a fianco in tribuna col nuovo <hi rend="#b">presidente</hi>. Una foto che, al netto della potenza del leader socialista, rappresenta una sorta di <hi rend="#b">credito illimitato</hi> per il presidente, che ha appena festeggiato il ritorno in Serie A al primo colpo”. Poi arrivarono <hi rend="#b">Tangentopoli</hi>, l’arresto di <hi rend="#b">Borsano</hi>, la fine dell’epopea socialista, la fuga ad <hi rend="#b">Hammamet</hi>. E il Toro del garofano smobilitò partendo dalla <hi rend="#b">cessione</hi> del suo pezzo pregiato, la giovane promessa <hi rend="#b">Gigi</hi><hi rend="#b">Lentini</hi>. “Mario Chiesa – si legge – il ‘mariuolo isolato’, come Craxi lo definì, provocò l’effetto valanga di <hi rend="#b">Tangentopoli</hi> mentre Borsano iniziava a scagliare le sue picconate al sistema <hi rend="#b">calcio</hi>. Lentini passa al <hi rend="#b">Milan</hi> con abbondanti iniezioni di pagamenti in nero”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>