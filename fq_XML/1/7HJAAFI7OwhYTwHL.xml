<doc sitename="Il Fatto Quotidiano" title="Di Maio su Berlusconi: &quot;Sta per comprare parlamentari. Ho detto ai miei di fingersi interessati e registrare: avrete scoop&quot; - Il Fatto Quotidiano" author="F Q" date="2018-12-20" url="https://www.ilfattoquotidiano.it/2018/12/20/di-maio-su-berlusconi-sta-per-comprare-parlamentari-ho-detto-ai-miei-di-fingersi-interessati-e-registrare-avrete-scoop/4851298/" hostname="ilfattoquotidiano.it" description="“Ho detto ai miei di fingersi interessati a Silvio Berlusconi e di registrare, l’ho detto a tutti i nostri deputati e senatori, avrete qualche scoop“. Così Luigi Di Maio risponde all'”operazione scoiattolo” che, secondo alcune indiscrezioni, il leader di Forza Italia avrebbe lanciato durante il brindisi di Natale con i suoi senatori: avvicinare gli scontenti e …" categories="Politica" tags="Luigi di Maio;Silvio Berlusconi" fingerprint="6dd2d46ce076840d">
  <main>
    <head rend="h1">Di Maio su Berlusconi: “Sta per comprare parlamentari. Ho detto ai miei di fingersi interessati e registrare: avrete scoop”</head>
    <graphic src="https://st.ilfattoquotidiano.it/wp-content/uploads/2018/04/20/berlusconi-di-maio-1350.jpg"/>
    <p>“Ho detto ai miei di fingersi interessati a <hi rend="#b">Silvio Berlusconi</hi> e di <hi rend="#b">registrare</hi>, l’ho detto a tutti i nostri deputati e senatori, avrete <hi rend="#b">qualche scoop</hi>“. Così <hi rend="#b">Luigi Di Maio</hi> risponde all'”<hi rend="#b">operazione scoiattolo</hi>” che, secondo alcune indiscrezioni, <ref target="https://www.ilfattoquotidiano.it/2018/12/19/anticorruzione-silvio-berlusconi-ai-suoi-una-legge-pericolosissima-e-lancia-loperazione-scoiattolo-contro-il-m5s/4846795/">il leader di Forza Italia avrebbe lanciato durante il brindisi di Natale con i suoi senatori</ref>: avvicinare gli </p>
    <p><hi rend="#b">scontenti</hi>e i delusi del</p>
    <p><hi rend="#b">Movimento 5 stelle</hi>e preparare il terreno quando il Governo gialloverde finirà la sua corsa. “Non è un Paese normalissimo quello in cui un capo politico come Berlusconi può dire che</p>
    <p><hi rend="#b">sta per comprare parlamentari</hi>, una cosa</p>
    <p><hi rend="#b">patetica</hi>“, commenta il vicepremier M5s ai microfoni di</p>
    <p><hi rend="#b">Circo Massimo</hi>su</p>
    <p><hi rend="#i">Radio Capital</hi>.</p>
    <p>Berlusconi avrebbe lanciato la sua operazione dopo lo scontento per <ref target="https://www.ilfattoquotidiano.it/2018/12/18/anticorruzione-ok-definitivo-della-camera-allo-spazzacorrotti-bonafede-e-legge-che-pensa-ai-giovani/4844833/">l’approvazione della spazza corrotti</ref> che lui, </p>
    <p><ref target="https://www.ilfattoquotidiano.it/2017/11/30/ruby-ter-silvio-berlusconi-a-giudizio-per-corruzione-in-atti-giudiziari-a-siena/4011736/">imputato per corruzione in atti giudiziari</ref>per il processo Ruby,</p>
    <p><ref target="https://www.ilfattoquotidiano.it/2018/07/02/compravendita-senatori-cassazione-conferma-prescrizione-per-silvio-berlusconi/4466266/">prescritto dal reato di corruzione impropria</ref>nel processo sulla compravendita dei senatori,</p>
    <p><ref target="https://www.ilfattoquotidiano.it/2013/09/17/lodo-mondadori-risarcimento-berlusconi-a-de-benedetti-fissato-in-5412-milioni/714318/">condannato in sede civile a risarcire De Benedetti per il caso del Lodo Mondadori</ref>, ha definito “una legge</p>
    <p><hi rend="#b">pericolosissima</hi>, mette ogni cittadino italiano nelle mani di qualunque pm”.</p>
    <p>“Dopo aver approvato la legge anticorruzione adesso è la volta da gennaio della <hi rend="#b">riforma costituzionale</hi> per tagliare <hi rend="#b">345 parlamentari</hi>“, rilancia invece Di Maio ospite da <hi rend="#b">Massimo Giannini</hi>. “Io non vedo nubi all’orizzonte. Questa è una maggioranza che può andare <hi rend="#b">avanti 5 anni</hi>, può arrivare a realizzare tutto il contratto di governo”, aggiunge il vicepremier M5s, rispondendo anche ai tentativi di Berlusconi di portare tutto il centrodestra al governo. La presenza a Circo Massimo è anche l’occasione per rivendicare la bontà della manovra: “Penso che sia una vittoria degli italiani: tutte le <hi rend="#b">promesse</hi> sono state mantenute”, dice Di Maio che per questo dice che sul <hi rend="#b">balcone</hi> di <hi rend="#b">Palazzo Chigi</hi> “ci salerei anche domattina”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>