<doc sitename="Il Fatto Quotidiano" title="Confidustria, Salvini attacca Boccia ma sulla manovra gli industriali fecero la guerra a B. e demolirono il governo Letta - Il Fatto Quotidiano" author="F Q" date="2018-12-04" url="https://www.ilfattoquotidiano.it/2018/12/04/confidustria-salvini-attacca-boccia-ma-sulla-manovra-gli-industriali-fecero-la-guerra-a-b-e-demolirono-il-governo-letta/4811850/" hostname="ilfattoquotidiano.it" description="Enrico Letta ancora la sogna di notte. “O si cambia passo con il governo esistente o andiamo a votare“, era stata la sentenza pronunciata il 2 febbraio. Venti giorni dopo il presidente del Consiglio era a Palazzo Chigi a consegnare la campanella nelle mani di Matteo Renzi. Con quelle parole Giorgio Squinzi aveva dato l’estrema unzione al governo …" categories="Politica" tags="Confindustria;Enrico Letta;Matteo Renzi;Matteo Salvini;Silvio Berlusconi" fingerprint="8fe6ba416a08d1a8">
  <main>
    <head rend="h1">Confidustria, Salvini attacca Boccia ma sulla manovra gli industriali fecero la guerra a B. e demolirono il governo Letta</head>
    <graphic src="https://st.ilfattoquotidiano.it/wp-content/uploads/2018/12/04/Squinzi-Letta-1300.jpg"/>
    <p><hi rend="#b">Enrico Letta</hi> ancora la sogna di notte. “O <hi rend="#b">si cambia passo</hi> con il governo esistente o <hi rend="#b">andiamo a votare</hi>“, era stata la sentenza pronunciata il <hi rend="#b">2 febbraio</hi>. Venti giorni dopo il presidente del Consiglio era a Palazzo Chigi a consegnare la campanella nelle mani di <hi rend="#b">Matteo Renzi</hi>. Con quelle parole <hi rend="#b">Giorgio Squinzi</hi> aveva dato l’estrema unzione al governo nato dalle politiche del 2013. Da due mesi e senza sosta <hi rend="#b">Confindustria</hi> chiedeva alla manovra coraggio e intraprendenza, come due anni prima aveva lavorato ai fianchi l’esecutivo Berlusconi che si stava sbriciolando sotto i colpi dello spread e degli speculatori internazionali.<hi rend="#b"> Matteo Salvini</hi> ha la memoria corta <ref target="https://www.ilfattoquotidiano.it/2018/12/04/salvini-a-boccia-confindustria-zitta-quando-gli-italiani-venivano-massacrati-il-2-e-solo-un-numero/4811233/">quando dice che qualcuno a viale dell’Astronomia “è stato zitto per anni”</ref>.</p>
    <p>Nel 2013, ad esempio, Squinzi aveva martellato il governo fin da ottobre. Da quando cioè, con la manovra che cominciava a prendere forma, era andato dal premier ad avanzare la sua richiesta principale: <hi rend="#b">10 miliardi</hi> per il <hi rend="#b">cuneo fiscale</hi>, la somma delle imposte che pesano sul costo del lavoro. “Sono il minimo – spiegava – per fare un salto di qualità e per dare una spinta alla crescita”. Nella lista dei desiderata c’erano poi incentivi all’esodo dal lavoro e sgravi per giovani e donne, la detassazione degli investimenti in ricerca e il credito d’imposta per gli investimenti pubblico-privati nelle infrastrutture. Alla fine di miliardo ne era arrivato uno solo e 4 mesi e decine di attacchi dopo per chiedere “più coraggio”, il numero uno degli industriali si presentava in tv a <hi rend="#i">In mezz’ora</hi>, su Rai Tre, a pretendere “un cambio di passo deciso perché <hi rend="#b">per grazia divina</hi> la situazione economica del Paese non cambierà”. Non ce ne sarebbe stato il tempo, perché nel frattempo dietro le quinte del teatro politico Renzi aveva ottenuto il suo obiettivo: la testa di Letta nella <hi rend="#b">direzione Pd</hi> del 13 febbraio e la poltrona di Palazzo Chigi.</p>
    <p>Con il governo <hi rend="#b">Berlusconi IV</hi> la pressione era cominciata addirittura in estate. Il 5 agosto 2011, con lo <hi rend="#b">spread</hi> che aveva superato i <hi rend="#b">300 punti</hi> e i mercati in subbuglio, a Palazzo Chigi era arrivata la lettera firmata da <hi rend="#b">Jean Claude Trichet</hi> e <hi rend="#b">Mario Draghi</hi>, in cui il governatore uscente e quello <hi rend="#i">in pectore</hi> della Bce chiedevano all’esecutivo una serie di misure urgenti per stimolare la crescita in cambio del sostegno di Francoforte sui mercati. Il giorno 13 <hi rend="#b">Emma Marcegaglia</hi> avanzava precise richieste: riformare le <hi rend="#b">pensioni di anzianità</hi> e fare un “piccolo <hi rend="#b">aumento dell’Iva</hi> – spiegava la presidente in un’intervista al <hi rend="#i">Sole 24Ore</hi>, il quotidiano di famiglia – anche un solo punto, che può valere fino a 6,5 miliardi, si recuperano altre risorse strutturali per ridurre le <hi rend="#b">tasse sul lavoro</hi>“. “Sono preoccupata – affondava lo stesso giorno a Capalbio – perché una manovra tutte tasse di questo tipo è certamente <hi rend="#b">depressiva</hi>“.</p>
    <p>Il 1° settembre, in nota del Consiglio Direttivo la manovra diventava “debole e inadeguata”. Il 14 il “<hi rend="#b">balletto imbarazzante</hi>” nella messa a punto della stessa faceva “un grave <hi rend="#b">danno alla credibilità</hi> dell’Italia”. Il 20 ancora Marcegaglia attaccava i provvedimenti del governo che ”hanno un <hi rend="#b">effetto deprimente’</hi>‘ e ”sono stati <hi rend="#b">svuotati</hi> da ogni contenuto nel corso del dibattito parlamentare”. Il giorno prima era arrivato il <hi rend="#b">downgrade</hi> di <hi rend="#i">Standard &amp; Poor’s</hi>, che avrebbe fatto decollare di nuovo lo spread e schizzare alle stelle i <hi rend="#i">Credit default swap</hi>, gli indicatori della probabilità di fallimento di un Paese. Quando il baratro era a un passo, Confindustria aveva anche pronunciato la sentenza: “<hi rend="#b">Fate presto</hi>“, titolava a caratteri cubitali il <hi rend="#b">10 novembre</hi> il <hi rend="#i">Sole 24 Ore</hi>, chiedendo un “<hi rend="#b">nuovo governo</hi> in tempi brevi o elezioni”. Ventiquattro ore prima Mario Monti era stato nominato senatore a vita, 6 giorni dopo finiva l’ultimo governo del Cavaliere.</p>
    <p>E’ “crescita” la parola d’ordine. <ref target="https://www.ilfattoquotidiano.it/2018/12/03/torino-boccia-4-miliardi-per-evitare-la-procedura-di-infrazione-conte-convinca-i-due-vicepremier-o-si-dimetta/4810214/">L’ha chiesta il presidente Vincenzo Boccia durante l’incontro con le categorie produttive a sostegno della Tav</ref>: “Siamo contro questa manovra perché non ha nulla di crescita”. La sollecitavano, gli imprenditori, anche il </p>
    <p><hi rend="#b">3 aprile 2015</hi>al governo sulla pagina del loro giornale: “Manovra senza crescita, servono infrastrutture”, titolava quel giorno il</p>
    <p><hi rend="#i">Sole</hi>. Indicazione “catastrofica”, secondo</p>
    <p><hi rend="#b">Renato Brunetta</hi>che su</p>
    <p><hi rend="#b">Jobs Act</hi>e l’abolizione dell’</p>
    <p><hi rend="#b">articolo 18</hi>avevano concimato il terreno di una convivenza tutto sommato pacifica, continuata anche nell’era Gentiloni. Un idillio brillantemente riassunto da Renzi il 24 febbraio scorso durante un incontro con gli industriali di Firenze: “Nessun governo ha fatto</p>
    <p><hi rend="#b">quello che abbiamo fatto noi</hi>per rispondere non dico alle esigenze degli imprenditori, ma quantomeno a quelle di Confindustria”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>