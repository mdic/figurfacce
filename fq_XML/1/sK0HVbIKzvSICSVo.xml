<doc sitename="Il Fatto Quotidiano" title="Silvio Berlusconi, Zangrillo: &quot;Quadro clinico è in costante evoluzione favorevole&quot; - Il Fatto Quotidiano" author="F Q" date="2020-09-08" url="https://www.ilfattoquotidiano.it/2020/09/08/silvio-berlusconi-zangrillo-quadro-clinico-e-in-costante-evoluzione-favorevole/5924931/" hostname="ilfattoquotidiano.it" description="“Quadro clinico in costante evoluzione favorevole”. Le condizioni di Silvio Berlusconi migliorano, assicura Alberto Zangrillo. Il responsabile del reparto di Terapia intensiva dell’ospedale San Raffaele ha spiegato nel bollettino quotidiano che tutti i parametri clinici dell’ex premier, ricoverato da venerdì per un principio di polmonite bilaterale a causa del coronavirus, “sono rassicuranti”. Berlusconi, 83 anni, …" categories="Cronaca" tags="Alberto Zangrillo;Coronavirus;Silvio Berlusconi" fingerprint="6fbb7b6d298b4111">
  <main>
    <head rend="h1">Silvio Berlusconi, Zangrillo: “Quadro clinico è in costante evoluzione favorevole”</head>
    <graphic src="https://st.ilfattoquotidiano.it/wp-content/uploads/2020/09/04/berlusconizangrillo-1-690x362.jpg"/>
    <p>“Quadro clinico in costante <hi rend="#b">evoluzione favorevole”.</hi> Le condizioni di <hi rend="#b">Silvio Berlusconi</hi> migliorano, assicura <hi rend="#b">Alberto Zangrillo</hi>. Il responsabile del <hi rend="#b">reparto di Terapia intensiva</hi> dell’<hi rend="#b">ospedale San Raffaele</hi> ha spiegato nel bollettino quotidiano che tutti i <hi rend="#b">parametri clinici</hi> dell’ex premier, ricoverato da venerdì per un principio di <hi rend="#b">polmonite bilaterale</hi> a causa del coronavirus,<hi rend="#b"> “sono rassicuranti”</hi>.</p>
    <p>Berlusconi, <hi rend="#b">83 anni</hi>, è risultato <hi rend="#b">positivo</hi> al <hi rend="#b">tampone</hi> la scorsa settimana dopo i figli <hi rend="#b">Luigi</hi> e <hi rend="#b">Barbara</hi>. È della giornata di lunedì invece la notizia del contagio anche della primogenita <hi rend="#b">Marina</hi>, 54 anni. La presidente di Fininvest e di Mondadori è in <hi rend="#b">buone condizioni</hi> di salute e, in isolamento a casa, continua le sue attività lavorative.</p>
    <p>Per l’ex premier, prima definito <hi rend="#b">asintomatico</hi>, è stato necessario il ricovero nella notte tra giovedì e venerdì, poiché dopo la <hi rend="#b">tac</hi> ai polmoni aveva evidenziato un principio di infezione e, data l’età, è considerato un <hi rend="#b">soggetto a rischio</hi>. Berlusconi, come ha spiegato lo staff medico del San Raffaele, è trattato con il <hi rend="#b">Remdesivir</hi>, il farmaco utilizzato contro l’<hi rend="#b">Ebola</hi> e risultato efficace anche contro i sintomi del coronavirus nelle loro <hi rend="#b">fasi iniziali</hi>.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>