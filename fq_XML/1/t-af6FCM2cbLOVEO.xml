<doc sitename="Il Fatto Quotidiano" title="Governo, Centinaio (Lega): &quot;Inutile incontrarsi finché Di Maio metterà veti. Rapporto Lega-Berlusconi è solido&quot; - Il Fatto Quotidiano" author="Manolo Lanaro" date="2018-04-10" url="https://www.ilfattoquotidiano.it/2018/04/10/governo-centinaio-lega-inutile-incontrarsi-finche-di-maio-mettera-veti-rapporto-lega-berlusconi-e-solido/4284404/" hostname="ilfattoquotidiano.it" description="Centinaio dà la sua lettura dell’inversione del calendario deciso da Mattarella: “Secondo me è il segnale che Mattarella ha fretta di chiudere”. E se il Capo dello Stato affidasse un mandato esplorativo all’ultimo che consulterà, cioè il Presidente del Senato Casellati? “Può darsi sia la volontà del Presidente della Repubblica di capire se si può …" categories="Politica" tags="Governo;Lega;Luigi di Maio;Silvio Berlusconi" fingerprint="a3be113cb27b480c">
  <main>
    <p><hi rend="#b">Centinaio</hi> dà la sua lettura dell’inversione del calendario deciso da <hi rend="#b">Mattarella</hi>: “Secondo me è il segnale che Mattarella ha fretta di chiudere”. E se il Capo dello Stato affidasse un mandato esplorativo all’ultimo che consulterà, cioè il Presidente del Senato <hi rend="#b">Casellati</hi>? “Può darsi sia la volontà del Presidente della Repubblica di capire se si può iniziare a dare qualcuno la possibilità di poter capire se ci sono delle condizioni. E’ ancora presto” commenta Centinaio. Il Senatore leghista poi torna su<hi rend="#b"> Di Maio</hi>: “L’unica via d’uscita è che Di Maio capisca che<ref target="https://www.ilfattoquotidiano.it/premium/articoli/matteo-non-faccia-la-vittima-berlusconi-non-lo-digeriro-mai/"> il centrodestra è una coalizione con un’unica faccia</ref> ed il rapporto tra la <hi rend="#b">Lega</hi> e <hi rend="#b">Berlusconi</hi> è solido, a meno che Berlusconi non decida di fare altro nella vita, io non vedo incrinatura”. Per il plenipotenziario della Lega Di Maio sbaglia ad aprire sia alla Lega che al Pd: “E’ come tifare Inter e Milan contemporaneamente. A quel punto io tifo per l’arbitro, che non è certo Di Maio. Il colpo di genio per sbloccare la situazione lo deve avere Mattarella” conclude Centinaio.</p>
    <p>Gentile lettore, la pubblicazione dei commenti è sospesa dalle 20 alle 9, i commenti per ogni articolo saranno chiusi dopo 72 ore, il massimo di caratteri consentito per ogni messaggio è di 1.500 e ogni utente può postare al massimo <hi rend="#b">150 commenti alla settimana</hi>. Abbiamo deciso di impostare questi limiti per migliorare la qualità del dibattito. È necessario attenersi <ref target="http://www.ilfattoquotidiano.it/termini-e-condizioni-dutilizzo/"> Termini e Condizioni di utilizzo del sito (in particolare punti 3 e 5)</ref>: evitare gli insulti, le accuse senza fondamento e mantenersi in tema con la discussione. I commenti saranno pubblicati dopo essere stati letti e approvati, ad eccezione di quelli pubblicati dagli utenti in white list (vedere il punto 3 della nostra policy). Infine non è consentito accedere al servizio tramite account multipli. Vi preghiamo di segnalare eventuali problemi tecnici al nostro </p>
    <p><ref target="mailto:tech+comments@ilfattoquotidiano.it">supporto tecnico</ref>La Redazione</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>