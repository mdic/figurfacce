<doc sitename="Il Fatto Quotidiano" title="Ruby ter, nuova visita in ospedale per Berlusconi: i legali valutano di chiedere un altro rinvio dell'udienza - Il Fatto Quotidiano" author="F Q" date="2021-09-06" url="https://www.ilfattoquotidiano.it/2021/09/06/ruby-ter-nuova-visita-in-ospedale-per-berlusconi-i-legali-valutano-di-chiedere-un-altro-rinvio-delludienza/6312774/" hostname="ilfattoquotidiano.it" description="Una nuova visita in ospedale, a 48 ore dall’udienza del processo Ruby ter a Milano. Ecco perché gli avvocati di Silvio Berlusconi potrebbero inoltrare ai giudici una richiesta di rinvio per motivi di salute. I legali, guidati dall’avvocato Federico Cecconi, decideranno il da farsi solo quando avranno l’esito di tutti gli accertamenti sanitari. Già nel …" categories="Giustizia" tags="Processo Ruby;Silvio Berlusconi" fingerprint="36b695f5da43b5b3">
  <main>
    <head rend="h1">Ruby ter, nuova visita in ospedale per Berlusconi: i legali valutano di chiedere un altro rinvio dell’udienza</head>
    <graphic src="https://st.ilfattoquotidiano.it/wp-content/uploads/2021/06/07/Silvio-Berlusconi-690x362.jpg"/>
    <p>Una nuova visita in ospedale, a 48 ore dall’udienza del processo <hi rend="#b">Ruby ter</hi> a <hi rend="#b">Milano</hi>. Ecco perché gli avvocati di <hi rend="#b">Silvio Berlusconi</hi> potrebbero inoltrare ai giudici una richiesta di rinvio per <hi rend="#b">motivi di salute</hi>. I legali, guidati dall’avvocato <hi rend="#b">Federico Cecconi</hi>, decideranno il da farsi solo quando avranno l’esito di tutti gli accertamenti sanitari.</p>
    <p>Già nel maggio scorso il giudici del <hi rend="#b">Tribunale di Milano</hi> avevano concesso un lungo rinvio del dibattimento per tutti gli imputati, a cominciare dallo stesso leader di Forza Italia, sempre a causa delle sue condizioni di salute che aveva portato al <hi rend="#b">rinvio</hi> di <hi rend="#b">quattro udienze di seguito</hi>. In quell’occasione i magistrati avevano <hi rend="#b">respinto</hi><ref target="https://www.ilfattoquotidiano.it/2021/05/19/ruby-ter-pm-berlusconi-e-seriamente-malato-chiediamo-di-stralciare-la-sua-posizione-temporaneamente/6202539/">le istanze di accusa e difesa che chiedevano di separare la posizione di Berlusconi</ref> da quella degli altri 28 imputati per </p>
    <p><hi rend="#b">corruzione in atti giudiziari</hi>e</p>
    <p><hi rend="#b">falsa testimonianza</hi>nel filone milanese del processo Ruby ter. Analoga richiesta era stata avallata invece dai giudici del filone romano: nel capoluogo, infatti, la posizione di Berlusconi è stata stralciata da quella dell’unico altro imputato, l’amico cantautore</p>
    <p><hi rend="#b">Mariano Apicella</hi>, che invece deve rispondere di</p>
    <p>
      <hi rend="#b">falsa testimonianza.</hi>
    </p>
    <p>Il blitz di Berlusconi dal medico personale, <hi rend="#b">Alberto Zangrillo</hi>, ha ancora una volta agitato i fedelissimi, anche se ormai il partito è abituato alle continue visite ospedaliere dell’ex premier, dovute alla salute altalenante a causa delle <hi rend="#b">artimie cardiache</hi> legate all’operazione a cuore aperto subita nel 2016 e agli effetti del <hi rend="#b">long Covid dopo il contagio</hi> del settembre scorso. Problemi di salute che s’incrocia spesso con gli appuntamenti giudiziari di Berlusconi.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>