<doc sitename="Il Fatto Quotidiano" title="Paolo Bonaiuti, ritratto di un turboberlusconiano tradito dal padrone (nonostante la lealtà) - Il Fatto Quotidiano" author="Francesco Oggiano" date="2019-10-16" url="https://www.ilfattoquotidiano.it/2019/10/16/paolo-bonaiuti-ritratto-di-un-turboberlusconiano-tradito-dal-padrone-nonostante-la-lealta/5518719/" hostname="ilfattoquotidiano.it" description="All’ultimo compleanno per i 79 anni, a luglio, aveva ricevuto dopo tanto tempo una telefonata dall’amico Silvio Berlusconi. Auguri, chiacchiere di circostanza, ma nulla: qualcosa si era rotto definitivamente. Paolo Bonaiuti non era più un berlusconiano. Aveva questa debolezza, che gli amici ancora oggi, dopo la notizia della morte, gli accreditano: la lealtà. Una lealtà …" categories="Politica" tags="Forza Italia;Paolo Bonaiuti;Patto del Nazareno;Silvio Berlusconi" fingerprint="6eaf8a6f9953c99d">
  <main>
    <head rend="h1">Paolo Bonaiuti, ritratto di un turboberlusconiano tradito dal padrone (nonostante la lealtà)</head>
    <graphic src="https://st.ilfattoquotidiano.it/wp-content/uploads/2019/10/16/berlusconi-bonaiuti-1200-690x362.jpg"/>
    <p>All’ultimo <hi rend="#b">compleanno</hi> per i 79 anni, a luglio, aveva ricevuto dopo tanto tempo una telefonata dall’amico <hi rend="#b">Silvio Berlusconi</hi>. Auguri, chiacchiere di <hi rend="#b">circostanza</hi>, ma nulla: qualcosa si era rotto definitivamente. <hi rend="#b">Paolo Bonaiuti</hi> non era più un <hi rend="#b">berlusconiano</hi>. Aveva questa debolezza, che gli amici ancora oggi, <ref target="https://www.ilfattoquotidiano.it/2019/10/16/e-morto-paolo-bonaiuti-storico-braccio-destro-di-berlusconi/5517984/">dopo la notizia della morte, gli accreditano</ref>: la </p>
    <p><hi rend="#b">lealtà</hi>. Una lealtà spesso cieca, eccessiva, che lo rendeva quasi una</p>
    <p>
      <hi rend="#b">comparsa</hi>
    </p>
    <p><hi rend="#b">teatrale</hi>(la figura del servo contento di servire) agli occhi degli</p>
    <p><hi rend="#b">oppositori</hi>. Una lealtà che vide tradita quando si vide scaricato dalla mattina alla sera da</p>
    <p><hi rend="#b">Silvio Berlusconi</hi>. Era il 2014, tempi di</p>
    <p><hi rend="#b">Patto del Nazareno</hi>. Il presidente di Forza Italia iniziava a girare con nuove facce attorno:</p>
    <p>
      <hi rend="#b">Maria</hi>
    </p>
    <p>
      <hi rend="#b">Rosaria</hi>
    </p>
    <p><hi rend="#b">Rossi</hi>detta “la badante”,</p>
    <p><hi rend="#b">Valentino Valentini</hi>il diplomatico e</p>
    <p><hi rend="#b">Deborah Bergamini</hi>l’ex donna Rai. Paolo Bonaiuti, il portavoce del</p>
    <p><hi rend="#b">Cavaliere</hi>sin dal 1996, iniziava a essere di peso. “Venne fatto fuori dalla</p>
    <p><hi rend="#b">mattina</hi>alla sera, per essere sostituito da persone che non erano</p>
    <p><hi rend="#b">giornalisti</hi>. Si vide tolto l’ufficio che aveva a</p>
    <p><hi rend="#b">Palazzo Grazioli</hi>nel giro di poche ore. Facemmo gli</p>
    <p><hi rend="#b">scatoloni</hi>in fretta e li portammo in una cantina provvisoria”, racconta</p>
    <p>
      <hi rend="#b">Giorgio</hi>
    </p>
    <p><hi rend="#b">Lainati</hi>, ex parlamentare berlusconiano e primo capo ufficio stampa di</p>
    <p><hi rend="#b">Forza Italia</hi>, l’uomo che per vent’anni è stato al fianco di</p>
    <p><hi rend="#b">Bonaiuti</hi>. “Paolo non se n’è mai</p>
    <p><hi rend="#b">capacitato</hi>. Viveva la lealtà più di tutti”.</p>
    <p>Specie perché quella lealtà se l’era scelta a un certo punto della vita. Mica fu sempre <hi rend="#b">berlusconiano</hi>, il più berlusconiano di tutti. Non fu neanche sempre <hi rend="#b">politico</hi>. Partì dalla sua <hi rend="#b">Firenze</hi> per Milano, dove iniziò una carriera da <hi rend="#b">giornalista</hi>. La professione la scelse dopo aver letto un numero di <hi rend="#i"> Topolino</hi>, in cui “Topolino, con </p>
    <p><hi rend="#b">Pippo</hi>e</p>
    <p><hi rend="#b">Pluto</hi>, rileva un giornale di una cittadina del</p>
    <p><hi rend="#b">West</hi>tormentata dalla banda</p>
    <p><hi rend="#b">Gambadilegno</hi>. Allora Topolino con il giornale e queste news riesce a riaffidare la città a un grande</p>
    <p><hi rend="#b">sindaco</hi>e lui stesso diventa un</p>
    <p>
      <hi rend="#b">grande</hi>
    </p>
    <p><hi rend="#b">giornalista</hi>”. Bonaiuti lavorò prima a</p>
    <p><hi rend="#i">Il Giorno</hi>, poi a</p>
    <p><hi rend="#i">il Messaggero</hi>. Inviato, seguì la prima</p>
    <p><hi rend="#b">Guerra del Golfo</hi>. Editorialista e vicedirettore, raccontò l’avvento del</p>
    <p><hi rend="#b">berlusconismo</hi>con toni piuttosto critici. E quando nel 1994</p>
    <p><hi rend="#b">Emilio Fede</hi>invitò il Cavaliere a cacciare</p>
    <p><hi rend="#b">Indro Montanelli</hi>da</p>
    <p><hi rend="#i">Il Giornale</hi>(cosa poi avvenuta), lui scrisse parole di fuoco contro il</p>
    <p>
      <hi rend="#b">conflitto</hi>
    </p>
    <p><hi rend="#b">d’interessi</hi>che avrebbe difeso nei successivi vent’anni. “Questo è il primo esempio pratico del livello di ‘indipendenza’ che potrebbe crearsi all’interno dell’impero di Berlusconi”. E ancora: “Guai a chi si azzardasse a</p>
    <p><hi rend="#b">uscire</hi>, anche per un attimo, dal coro”. Qualche mese dopo, la nuova vita. Non è chiaro come</p>
    <p><hi rend="#b">Bonaiuti</hi>conobbe Berlusconi. È certo tuttavia che se ne innamorò. Inizia una</p>
    <p>
      <hi rend="#b">carriera</hi>
    </p>
    <p><hi rend="#b">ventennale</hi>in Forza Italia, come deputato, come</p>
    <p><hi rend="#b">sottosegretario</hi>, ma soprattutto come portavoce del</p>
    <p><hi rend="#b">Presidente</hi>. Gli italiani l’hanno visto in tv più di</p>
    <p><hi rend="#b">Roberto Baggio</hi>. Solo che non ci hanno fatto caso: era l’uomo che stava sempre un passo dietro a Berlusconi, quando questo parlava davanti alle</p>
    <p><hi rend="#b">telecamere</hi>. Un po’ più sobrio del</p>
    <p><hi rend="#b">Capezzone</hi>che verrà; un po’ più sorridente di</p>
    <p>
      <hi rend="#b">Maria</hi>
    </p>
    <p>
      <hi rend="#b">Rosaria</hi>
    </p>
    <p><hi rend="#b">Rossi</hi>; e molto più flemmatico dell’allora lealissimo</p>
    <p>
      <hi rend="#b">Emilio</hi>
    </p>
    <p><hi rend="#b">Fede</hi>.</p>
    <p>Le passioni dell’uomo, oltre a Berlusconi, erano solo due: le <hi rend="#b">cravatte</hi> e il <hi rend="#b">buon cibo</hi>. Durante la settimana se ne andava a Roma, da <hi rend="#b">Tullio</hi>, vicino via Barberini. La domenica se ne partiva per <hi rend="#b">Fregene</hi> assieme alla moglie <hi rend="#b">Daniela</hi>, a mangiare pesce dal <hi rend="#b">Mastino</hi>, locale frequentato dai giornalisti che contavano. Per il resto, Bonaiuti spendeva soldi in libri. “La sua casa a <hi rend="#b">Firenze</hi> era piena di volumi dal valore inestimabile. Sapeva a memoria l’intera <hi rend="#b"> Divina Commedia</hi>. Parlava inglese e francese”. Nell’ufficio a </p>
    <p>
      <hi rend="#b">Palazzo</hi>
    </p>
    <p><hi rend="#b">Grazioli</hi>teneva in evidenza una foto con</p>
    <p>
      <hi rend="#b">Margaret</hi>
    </p>
    <p><hi rend="#b">Thatcher</hi>, con cui aveva conversato amabilmente in</p>
    <p><hi rend="#b">inglese</hi>. Ogni sera, invece, conversava al telefono con</p>
    <p>
      <hi rend="#b">pochi</hi>
    </p>
    <p><hi rend="#b">giornalisti</hi>dei quotidiani nazionali. Berlusconi ha detto questo, Berlusconi vuole fare quello. Negli anni ha paragonato il suo leader a</p>
    <p><hi rend="#b">Fausto Coppi</hi>, a</p>
    <p>
      <hi rend="#b">John</hi>
    </p>
    <p><hi rend="#b">Wayne</hi>e persino a</p>
    <p><hi rend="#b">Rocky</hi>: “Un pugile che non si dà mai per vinto. Tutti lo</p>
    <p><hi rend="#b">vogliono</hi>”. Più in generale, ha cercato di farlo passare per un</p>
    <p><hi rend="#b">perseguitato</hi>, “con 109 processi e nessuna</p>
    <p><hi rend="#b">condanna</hi>” (in realtà erano 16, di cui molti finiti in</p>
    <p><hi rend="#b">prescrizione</hi>, uno con la condanna definitiva per frode fiscale, altri in corso e altri ancora con</p>
    <p><hi rend="#b">assoluzione</hi>per intervenuta legge ad personam). Lealissimo, nel 2000, a bordo della “Nave azzurra” in tour per le</p>
    <p><hi rend="#b">Regionali</hi>, cadde e si ruppe un polso e una spalla. Ma decise di rimanere a bordo, armato di</p>
    <p><hi rend="#b">antidolorifici</hi>, pur di aiutare l’amico Silvio.</p>
    <p>Tutto inutile. Nel 2014 Bonaiuti annuncia di “lasciare” <hi rend="#b">Forza</hi><hi rend="#b">Italia</hi>, per ripiegare nell’allora <hi rend="#b">Nuovo Centro Destra</hi> di <hi rend="#b">Angelino Alfano</hi>. Parla di “divergenze politiche e <hi rend="#b">incomprensioni</hi><hi rend="#b">personali</hi>”, ma non lo crede nessuno. È stato <hi rend="#b">abbandonato</hi> malamente dall’uomo che qualche anno prima lo incensava come “il <hi rend="#b">mio</hi><hi rend="#b">mentore</hi>” o “la mia <hi rend="#b">suocera</hi>”. Gli ultimi anni sono stati all’ombra di una <hi rend="#b">creatura</hi> mai veramente nata (il Ncd) e della <hi rend="#b">malattia</hi> affrontata lontano dai <hi rend="#b">riflettori</hi>. Negli ultimi mesi trovava ogni giorno la forza di <hi rend="#b">messaggiare</hi> con gli amici ed ex colleghi, per commentare i <hi rend="#b">fatti</hi><hi rend="#b">politici</hi>. La passione per la politica, quella, non l’ha mai abbandonato.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>