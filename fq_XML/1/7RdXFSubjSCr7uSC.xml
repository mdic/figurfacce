<doc sitename="Il Fatto Quotidiano" title="Vladimir Luxuria: “Francesca Pascale tradita e lasciata da Berlusconi, questo nuovo amore le ha ridato serenità” - Il Fatto Quotidiano" author="Andrea Conti" date="2020-08-13" url="https://www.ilfattoquotidiano.it/2020/08/13/vladimir-luxuria-francesca-pascale-tradita-e-lasciata-da-berlusconi-questo-nuovo-amore-le-ha-ridato-serenita/5898825/" hostname="ilfattoquotidiano.it" description="In molti hanno commentato gli scatti pubblicati la settimana scorsa sul settimanale “Oggi” delle vacanze di Francesca Pascale con Paola Turci, incoronata come la nuova coppia dell’estate. La Pascale è reduce dalla fine della lunga relazione con l’ex presidente del Consiglio, Silvio Berlusconi (oggi fidanzato con la deputata di Forza Italia Marta Antonia Fascina), con …" categories="Attualità" tags="Francesca Pascale;Silvio Berlusconi;Vladimir Luxuria" fingerprint="eda1102f93cb7526">
  <main>
    <p>In molti hanno commentato gli scatti pubblicati la settimana scorsa sul settimanale “<hi rend="#i">Oggi</hi>” delle vacanze di <hi rend="#b">Francesca Pascale</hi> con<hi rend="#b"> Paola Turci</hi>, incoronata come la nuova coppia dell’estate. La Pascale è reduce dalla fine della lunga relazione con l’ex presidente del Consiglio, <hi rend="#b">Silvio Berlusconi</hi> (oggi fidanzato con la deputata di Forza Italia <hi rend="#b">Marta Antonia Fascin</hi>a), con tanto di<hi rend="#b"> buonuscita di venti milioni di euro</hi> e un accordo di mantenimento da un milione l’anno. Tutti numeri svelati sempre da <hi rend="#i">“Oggi”.</hi></p>
    <p>Tra i primi a rilasciare dichiarazioni in merito agli scatti pubblicati, <hi rend="#b">Federico Fashion Style</hi> che, in un’intervista a <hi rend="#i">Il Messaggero</hi>, ha dichiarato: “La libertà è sinonimo di felicità. Sono loro amico, non ne sapevo nulla, se è come si vede dalle foto sono felice per loro”.</p>
    <p>Fino al commento di <hi rend="#b">Vladimir Luxuria</hi> che è stata ospite di Francesca Pascale e Silvio Berlusconi nel 2014, cena che è stata testimoniata da alcuni scatti pubblicati dalla Luxuria su Twitter. Da allora il rapporto di amicizia con la Pascale non si è mai interrotto e si sentono regolarmente. Vladimir Luxuria ha raccontato, sempre a “<hi rend="#i">Oggi”</hi>, di aver sentito l’ex di Berlusconi: “<hi rend="#b">Ho scambiato una serie di messaggi con Francesca</hi>, non era arrabbiata per niente. Dopo essere stata<hi rend="#b"> tradita e lasciata da Silvio Berlusconi</hi> per la sua ultima fiamma, Marta Fascina, Francesca aveva sofferto molto. <hi rend="#b">Questo suo nuovo amore le ha ridato la serenità</hi>, e io le ho fatto gli auguri”. Da parte delle dirette interessate, per ora, tutto tace.</p>
  </main>
  <comments/>
</doc>