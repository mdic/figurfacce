<doc sitename="Il Fatto Quotidiano" title="Sgarbi: &quot;Sarà Draghi il presidente della Repubblica. Berlusconi non ha nessuna chance, centrodestra lo prende solo per il cu*o&quot; - Il Fatto Quotidiano" author="Gisella Ruccia" date="2021-12-05" url="https://www.ilfattoquotidiano.it/2021/12/05/sgarbi-sara-draghi-il-presidente-della-repubblica-berlusconi-non-ha-nessuna-chance-centrodestra-lo-prende-solo-per-il-cuo/6416113/" hostname="ilfattoquotidiano.it" description="“Quirinale? Sarà indubbiamente Draghi il prossimo presidente della Repubblica. I partiti fanno la solita pantomima tenendo le carte coperte, ma non vedo cosa ci sia da nascondere. Draghi è l’unico ad avere i numeri. Con questa pantomima il centrodestra continua a prendere per il culo e a illudere Berlusconi, che non ha chances“. Sono le …" categories="Politica" tags="Mario Draghi;Presidente della Repubblica;Silvio Berlusconi;Vittorio Sgarbi" fingerprint="bdaef05279cd51a5">
  <main>
    <p>“<hi rend="#b">Quirinale? Sarà indubbiamente Draghi il prossimo presidente della Repubblica</hi>. I partiti fanno la solita<hi rend="#b"> pantomima</hi> tenendo le carte coperte, ma non vedo cosa ci sia da nascondere. Draghi è l’unico ad avere i numeri.<hi rend="#b"> Con questa pantomima il centrodestra continua a prendere per il culo e a illudere Berlusconi, che non ha chances</hi>“. Sono le parole pronunciate ai microfoni di<hi rend="#b"> Radio Radicale</hi> da <hi rend="#b">Vittorio Sgarbi</hi> che, in una intervista a <hi rend="#b">Lanfranco Palazzolo</hi>, ribadisce la sua profezia sul prossimo nome del capo dello Stato, cioè <hi rend="#b">Mario Draghi</hi>.</p>
    <p>Sull’ex Cavaliere osserva: “Il centrodestra potrebbe tranquillamente dire che va dritto sul nome di Draghi e trascinerebbe con sé anche il <hi rend="#b">Pd</hi>. E invece, rimanendo ognuno in camuffa, <hi rend="#b">giocano a lusingare Berlusconi, tenendo le carte coperte.</hi> Ma non ha senso, perché non c’è un reale candidato alternativo. <hi rend="#b">La demonizzazione di Berlusconi può favorirlo al Colle? No</hi>, perché <hi rend="#b">non raccoglie i voti di nessuno che sia oltre il centrodestra e neppure tutti del centrodestra stesso.</hi> Non ha nessuna possibilità, è solo un candidato di bandiera che,<hi rend="#b"> alle prime due votazioni, potrà avere 430 voti, dopodiché verrà mollato</hi>“.</p>
    <p>Sgarbi motiva le ragioni della sua ‘profezia’ su Draghi al Quirinale: “È l’unica soluzione possibile alla luce del governo che abbiamo, e cioè un governo elettorale. Un signore di 72 anni, in odore di presidenza della Repubblica, diventa presidente del Consiglio, perché si rende conto che si deve sporcare le mani. <hi rend="#b">Draghi entra in gioco e poteva fare un qualunque governo tecnico. E invece fa un governo fortemente politico</hi>, limitando l’opposizione ai pochi parlamentari di<hi rend="#b"> Fratelli d’Italia</hi> e ai pochissimi di <hi rend="#b">LeU</hi>. Quindi, <hi rend="#b">Draghi ha almeno 950 voti, cioè un numero senza precedenti ed è l’unico che li ha.</hi> Per quale ragione allora dovremmo eleggere un altro presidente della Repubblica? Non si capisce”.</p>
    <p>Il critico d’arte condivide<ref target="https://www.ilfattoquotidiano.it/2021/11/02/giorgetti-draghi-al-colle-da-li-guiderebbe-il-convoglio-sarebbe-un-semipresidenzialismo-conte-non-va-bene-non-servono-uomini-della-provvidenza/6376702/"> la discussa tesi del leghista Giancarlo Giorgetti </ref>e, con l’elezione di Draghi al Quirinale, prospetta la nascita di un </p>
    <p><hi rend="#b">governo transitorio dalla durata di 10 mesi</hi>, guidato da una figura strettamente connessa all’attuale premier: “È vero che nella nostra Costituzione il presidente della Repubblica non governa, ma è anche vero che spettano a lui l’esclusiva scelta del presidente del Consiglio e la nomina dei ministri. Come è successo in passato con</p>
    <p><hi rend="#b">Scalfaro, Cossiga, Napolitano e Mattarella</hi>, che hanno vigilato sui governi, anche Draghi, in qualità di presidente della Repubblica, non ha bisogno di sporcarsi ancora le mani – conclude – Però può guidare e indirizzare l’azione politica del</p>
    <p><hi rend="#b">nuovo presidente del Consiglio, che potrebbe essere Franco, Cartabia o Colao</hi>. Questo ‘interludio’ durerebbe 10 mesi: il nuovo presidente del Consiglio verrebbe nominato dal capo dello Stato a marzo prossimo e governerebbe fino alla fine dell’anno.</p>
    <p><hi rend="#b">Dopo lo scioglimento delle Camere a gennaio, ci saranno le elezioni politiche, che immagino verrano vinte dal centrodestra</hi>. A quel punto, Draghi sceglierà, super partes, un governo politico, che potrebbe essere guidato da</p>
    <p>
      <hi rend="#b">Giancarlo</hi>
    </p>
    <p><hi rend="#b">Giorgetti con Giorgia Meloni agli Esteri e Matteo Salvini agli Interni</hi>“.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>