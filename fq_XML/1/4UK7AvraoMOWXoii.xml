<doc sitename="Il Fatto Quotidiano" title="Ivrea, l'intervento di Nino Di Matteo: “Desolante il silenzio dei partiti su mafia e corruzione in campagna elettorale” - Il Fatto Quotidiano" author="Gisella Ruccia" date="2018-04-08" url="https://www.ilfattoquotidiano.it/2018/04/08/ivrea-lintervento-di-nino-di-matteo-desolante-il-silenzio-dei-partiti-su-mafia-e-corruzione-in-campagna-elettorale/4279185/" hostname="ilfattoquotidiano.it" description="“Ancora oggi gran parte della politica, gran parte del sistema di potere di cui quello mediatico editoriale è una articolazione fondamentale che non capisce o finge di non capire o sottovaluta la gravità della situazione, perché accetta il sistema mafioso-corruttivo come una parte del sistema Paese, integrante, necessaria, per certi versi perfino utile”. È uno …" categories="Mafie" tags="Corruzione;Mafia;Marcello Dell’Utri;Nino di Matteo;Silvio Berlusconi" fingerprint="87e70e90713665aa">
  <main>
    <p>“Ancora oggi gran parte della <hi rend="#b">politica</hi>, gran parte del sistema di potere di cui quello <hi rend="#b">mediatico editoriale</hi> è una articolazione fondamentale che non capisce o finge di non capire o sottovaluta la gravità della situazione, perché accetta il <hi rend="#b">sistema mafioso-corruttivo</hi> come una parte del sistema Paese, integrante, necessaria, per certi versi perfino utile”. È uno dei passaggi chiave dell’ intervento del <ref target="https://www.ilfattoquotidiano.it/2018/04/07/ivrea-nino-di-matteo-patto-berlusconi-mafia-per-18-anni-standing-ovation-di-di-maio-e-bonafede-poi-il-piano-giustizia/4278470/">sostituto procuratore nazionale antimafia Nino Di Matteo, accolto con una standing ovation dalla platea riunita dall’associazione Gianroberto Casaleggio a Ivrea per ‘Sum #02’.</ref> Il magistrato attacca le collusioni tra</p>
    <p><hi rend="#b">potere e mafia</hi>,</p>
    <p><hi rend="#b">politica e corrotti</hi>, ricordando per due volte la</p>
    <p><hi rend="#b">sentenza Dell’Utri</hi>: “È ormai evidente il grado di compenetrazione fra la mafia e il potere, anche politico, istituzionale che alcune vicende processuali, racchiuse in sentenze anche definitive, rendono plasticamente. Mi riferisco fra le altre alle vicende</p>
    <p><hi rend="#b">Andreotti, Contrada, Dell’Utri, Cuffaro</hi>, ai processi per le</p>
    <p><hi rend="#b">stragi del ’92, del ’93</hi>. Verità scabrose sono rappresentate in sentenze della corte di Cassazione”. E denuncia senza remore: “È desolante il</p>
    <p><hi rend="#b">silenzio dei partiti</hi>nell’ultima campagna elettorale sul tema</p>
    <p><hi rend="#b">mafia</hi>, relegato ai margini”. E sottolinea: “Per guardare al futuro dobbiamo conoscere il passato e analizzare il presente senza ipocrisie. Da magistrato ho provato la sensazione di amministrare una giustizia a due velocità, spietata con i deboli e timida con i forti. Un esempio è costituito dall’assoluta impunità del sistema corruttivo: su oltre 50mila detenuti pochissimi stanno scontando la pena definitiva per corruzione”. Poi aggiunge: “Mi ostino a pensare all’autonomia e all’indipendenza della</p>
    <p><hi rend="#b">magistratura</hi>non come a un privilegio, ma come garanzia di dignità e libertà per tutti i cittadini. Da decenni è in atto una guerra di una parte consistente della politica non contro la magistratura, ma contro quei magistrati che continuano ad avere la pretesa di esercitare il controllo di legalità a 360 gradi anche nei confronti dei potenti”</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>