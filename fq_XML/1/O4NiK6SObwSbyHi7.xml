<doc sitename="Il Fatto Quotidiano" title="Ti ricordi... Javi Moreno: 'el Raton' che fece caterve di gol all'Alaves, ma che al Milan sarà ricordato solo per la zuppa di pane e pasta - Il Fatto Quotidiano" author="Cristiano Vella" date="2021-09-10" url="https://www.ilfattoquotidiano.it/2021/09/10/ti-ricordi-javi-moreno-el-raton-che-fece-caterve-di-gol-allalaves-ma-che-al-milan-sara-ricordato-solo-per-la-zuppa-di-pane-e-pasta/6316236/" hostname="ilfattoquotidiano.it" description="Mangiare pane e pasta assieme è un gesto che oltre ad essere discutibilissimo a livello nutrizionale è orripilante anche a livello estetico, almeno in Italia. Sì perché l’estetica nel nostro paese è importantissima, lo è anche nel calcio. Lo è stata nel Milan di Berlusconi e Galliani, notoriamente amanti della bellezza e dei giocatori in …" categories="Calcio" tags="Adriano Galliani;Milan;Serie A;Silvio Berlusconi" fingerprint="efa93e6a7dbbaf39">
  <main>
    <head rend="h1">Ti ricordi… Javi Moreno: ‘el Raton’ che fece caterve di gol all’Alaves, ma che al Milan sarà ricordato solo per la zuppa di pane e pasta</head>
    <graphic src="https://st.ilfattoquotidiano.it/wp-content/uploads/2021/09/09/javi-moreno-1200-690x362.jpg"/>
    <p>Mangiare pane e pasta assieme è un gesto che oltre ad essere discutibilissimo a livello nutrizionale è orripilante anche a livello estetico, almeno in <hi rend="#b">Italia</hi>. Sì perché l’estetica nel nostro paese è importantissima, lo è anche nel calcio. Lo è stata nel Milan di <hi rend="#b">Berlusconi</hi> e <hi rend="#b">Galliani</hi>, notoriamente amanti della bellezza e dei giocatori in grado di declinarla al meglio in campo: da <hi rend="#b">Roby Baggio</hi> al <hi rend="#b">Genio Savicevic</hi>, fino a Rui Costa ad <hi rend="#b">Alessandro Nesta </hi>e Andrea Pirlo si potrebbe riempire un articolo intero solo coi nomi dei poeti del pallone che hanno vestito la maglia rossonera. Ma no: questo articolo va nel senso completamente <hi rend="#b">opposto</hi>. Certo, una squadra tra le più vincenti d’Europa non di sola bellezza poteva vivere (e vincere): con la concretezza dei <hi rend="#b">Rino</hi><hi rend="#b">Gattuso</hi>, dei Carletto Ancelotti, dei <hi rend="#b">Massimo Ambrosini</hi> e degli Stefano Eranio, con la ferocia di <hi rend="#b">Pippo Inzaghi</hi> e Oliver Bhieroff si è forgiata l’arpa dei cantori del pallone… ma in <hi rend="#b">rossonero</hi> c’è stato anche chi non si è iscritto né alla categoria dei concreti né a quella dei belli. <hi rend="#b">Sgraziato</hi>, nel gioco e nell’aspetto pingue e con una tecnica tutt’altro che degna di nota, <hi rend="#b">Javi Moreno </hi>da Silla (Valencia), soprannominato “<hi rend="#b">El Raton</hi>” proprio per queste caratteristiche, è l’esempio perfetto.</p>
    <p>Attaccante atipico: <hi rend="#b">non potente</hi>, non tecnico…ma con un buon senso del gol…o almeno così dicono. Quando Galliani lo prende dall’<hi rend="#b">Alaves</hi> lo storico giornale rossonero <hi rend="#i"> Forza Milan</hi> lo mette in copertina come “L’amico del gol”… Va detto che probabilmente Javi è stato abbastanza timido: ci ha messo molto per farci </p>
    <p><hi rend="#b">amicizia</hi>, col gol. Già perché dopo le giovanili col</p>
    <p><hi rend="#b">Barcellona</hi>le prime esperienze tra</p>
    <p><hi rend="#b">Cordoba</hi>, Yeclano e Alaves non sono granché 7 gol in tre anni e in una quarantina di presenze. Viene girato al</p>
    <p><hi rend="#b">Numancia</hi>, dove sembra rompere il ghiaccio: 18 gol in 38 presenze e a quel punto l’Alavès lo riprende. Iniziano due anni magici con la squadra basca che fa miracoli: in particolare nella seconda stagione Javi realizza 22 gol nella Liga, arrivando dietro</p>
    <p><hi rend="#b">Raul</hi>e</p>
    <p><hi rend="#b">Rivaldo</hi>nella classifica del</p>
    <p><hi rend="#b">Pichichi</hi>, ma soprattutto 6 gol in</p>
    <p><hi rend="#b">Coppa Uefa</hi>, portando la squadra allenata da</p>
    <p><hi rend="#b">Esnal</hi>in finale, persa col</p>
    <p><hi rend="#b">Liverpool</hi>solo ai supplementari. Quell’attaccante sgraziato e pingue attira le attenzioni dei grandi club: lo rivorrebbe il Barcellona, ma al Milan c’è</p>
    <p><hi rend="#b">Fatih Terim</hi>che stravede per lui e chiede alla società di fare un’offerta monstre per il centravanti e per il suo compagno di squadra, il terzino destro rumeno</p>
    <p>
      <hi rend="#b">Cosmin</hi>
    </p>
    <p><hi rend="#b">Contra</hi>. Con 32 miliardi di lire il Milan se lo porta a casa: certo, lo</p>
    <p><hi rend="#b">spagnolo</hi>ha davanti a sé campioni come</p>
    <p>
      <hi rend="#b">Andriy</hi>
    </p>
    <p><hi rend="#b">Shevchenko</hi>e</p>
    <p>
      <hi rend="#b">Pippo</hi>
    </p>
    <p><hi rend="#b">Inzaghi</hi>, ma confida di ritagliarsi il suo spazio.</p>
    <p>“L’amico del gol” mostra nuovamente <hi rend="#b">timidezza</hi> in campionato: ma le cose in Europa vanno meglio. Nel primo turno di Coppa Uefa segna sia all’andata che al ritorno col <hi rend="#b">Bate</hi><hi rend="#b">Borisov</hi>, si ripete a dicembre con lo <hi rend="#b">Sporting</hi><hi rend="#b">Lisbona</hi>… ma in campionato divora gol e con la sostituzione di Terim con <hi rend="#b">Carletto</hi><hi rend="#b">Ancelotti</hi> scivola ai margini, con l’altro spagnolo <hi rend="#b">Josè</hi><hi rend="#b">Mari</hi> che gli viene preferito. A gennaio trova spazio in <hi rend="#b">Coppa</hi><hi rend="#b">Italia</hi>: segna contro la <hi rend="#b">Lazio</hi> sia all’andata che al ritorno, con una <hi rend="#b">doppietta</hi> e poi all’andata della semifinale, contro la <hi rend="#b">Juve</hi>. In campionato finalmente si sblocca contro il <hi rend="#b">Venezia</hi>: doppietta, e un battibecco coi suoi tifosi dopo aver festeggiato il primo gol facendogli segno di tacere per poi chiedere scusa. Ma la parte restante della <hi rend="#b">stagione</hi> la vive ai margini: insomma, il rapporto di amicizia col gol, in <hi rend="#b">Italia</hi>, non è sbocciato…e neppure con le sue <hi rend="#b">tradizioni</hi> visto che lo raccontano abituato a mangiare pane assieme alla pasta. Viene ceduto all’<hi rend="#b">Atletico Madrid</hi>: è un altro flop, così passa al <hi rend="#b">Bolton</hi>, dove avrà sorte identica e poi al <hi rend="#b">Saragozza</hi>, ma neanche questa esperienza sarà rosea. Ritroverà l’amicizia col gol a <hi rend="#b">Cordoba</hi>, per poi chiudere la carriera da calciatore e cominciare quella da allenatore. E oggi compie 47 anni il <hi rend="#b">Ratòn</hi>: amico del gol, ma solo per una stagione.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>