<doc sitename="Il Fatto Quotidiano" title="Referendum, Travaglio vs Lavia (Unità): &quot;Si sciacqui la bocca quando parla di me e Berlusconi, non l'ho mai sostenuto&quot; - Il Fatto Quotidiano" author="Gisella Ruccia" date="2016-11-30" url="http://www.ilfattoquotidiano.it/2016/11/30/referendum-travaglio-vs-lavia-unita-si-sciacqui-la-bocca-quando-parla-di-me-e-berlusconi-non-lho-mai-sostenuto/3227184/" hostname="ilfattoquotidiano.it" description="Polemica fibrillante a Dimartedì (La7) tra il direttore de Il Fatto Quotidiano, Marco Travaglio, e l’editorialista dell’Unità, Mario Lavia, il quale accusa il giornalista di essere “alleato” di Berlusconi in virtù della stessa posizione nei confronti del referendum costituzionale. “Io non sono alleato di Berlusconi” – risponde Travaglio – “visto che quest’ultimo mi ha fatto …" categories="La7" tags="La7;Marco Travaglio;Referendum Costituzionale 2016;Silvio Berlusconi" fingerprint="e9aed60f8077443b">
  <main>
    <p>Polemica fibrillante a <hi rend="#b">Dimartedì</hi> (La7) tra il direttore de <hi rend="#b">Il Fatto Quotidiano, Marco Travaglio</hi>, e l’editorialista dell’<hi rend="#b">Unità, Mario Lavia</hi>, il quale accusa il giornalista di essere “alleato” di<hi rend="#b"> Berlusconi</hi> in virtù della stessa posizione nei confronti del<hi rend="#b"> referendum costituzionale</hi>. “Io non sono alleato di Berlusconi” – risponde Travaglio – “visto che quest’ultimo mi ha fatto 60 cause chiedendomi centinaia di migliaia di euro. Non so lei dov’era mentre io battagliavo contro<hi rend="#b"> Berlusconi per 20 anni.</hi> Si sciacqui la bocca quando parla di me e di Berlusconi. E pensi agli alleati del Sì” – continua – “ovvero Briatore, <hi rend="#b">Crisafulli</hi>, Bondi, <hi rend="#b">Cicchitto</hi>, Verdini, <hi rend="#b">De Luca</hi>, Pera, <hi rend="#b">Giuliano Ferrara</hi>, Casini, <hi rend="#b">Violante</hi>, Tosi, <hi rend="#b">Schaeuble</hi>, Juncker, l’ambasciatore americano, <hi rend="#b">JP Morgan</hi>”. E precisa: “Io e Berlusconi diciamo cose completamente opposte. Se lui per ragioni sue di bottega ha deciso di scrivere questa controriforma costituzionale con Renzi e poi di cambiare idea, sono affari suoi. Io invece ho detto peste e corna di questa riforma. <hi rend="#b">La Costituzione ha una sua provvidenza laica</hi>, per cui per difendersi dagli assalti usa spesso degli strumenti insospettabili, tipo Berlusconi. Non dimentichiamo che ce la siamo rischiata grossa la Costituzione ai tempi della Bicamerale ”. Travaglio poi osserva: “I rischi dei mercati se vince il No? I <hi rend="#b">mercati</hi> non tremano, tramano. Il Sì interessa i grandi poteri”</p>
    <p>Gentile lettore, la pubblicazione dei commenti è sospesa dalle 20 alle 9, i commenti per ogni articolo saranno chiusi dopo 72 ore, il massimo di caratteri consentito per ogni messaggio è di 1.500 e ogni utente può postare al massimo <hi rend="#b">150 commenti alla settimana</hi>. Abbiamo deciso di impostare questi limiti per migliorare la qualità del dibattito. È necessario attenersi <ref target="http://www.ilfattoquotidiano.it/termini-e-condizioni-dutilizzo/"> Termini e Condizioni di utilizzo del sito (in particolare punti 3 e 5)</ref>: evitare gli insulti, le accuse senza fondamento e mantenersi in tema con la discussione. I commenti saranno pubblicati dopo essere stati letti e approvati, ad eccezione di quelli pubblicati dagli utenti in white list (vedere il punto 3 della nostra policy). Infine non è consentito accedere al servizio tramite account multipli. Vi preghiamo di segnalare eventuali problemi tecnici al nostro </p>
    <p><ref target="mailto:tech+comments@ilfattoquotidiano.it">supporto tecnico</ref>La Redazione</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>