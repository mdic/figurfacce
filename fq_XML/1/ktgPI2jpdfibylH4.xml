<doc sitename="Il Fatto Quotidiano" title="Ruby, il suo ex legale accusa Berlusconi. E il giorno dopo è a Zurigo per l'eutanasia - Il Fatto Quotidiano" author="F Q" date="2019-01-30" url="https://www.ilfattoquotidiano.it/2019/01/30/ruby-lex-legale-verzini-accusa-berlusconi-e-il-giorno-dopo-e-a-zurigo-per-leutanasia/4934971/" hostname="ilfattoquotidiano.it" description="Il 4 dicembre 2018 aveva detto che Ruby nel 2011 incassò da Silvio Berlusconi “un pagamento di 5 milioni di euro eseguito tramite la banca Antigua Commercial Bank di Antigua su un conto presso una banca in Messico” e in particolare 2 milioni “sono stati dati a Luca Risso”, ex compagno, e 3 “fatti transitare dal Messico …" categories="Giustizia" tags="Caso Ruby;Processo Ruby;Ruby;Silvio Berlusconi;Svizzera" fingerprint="a7f75ef4105d250d">
  <main><head rend="h1">Ruby, il suo ex legale accusa Berlusconi. E il giorno dopo è a Zurigo per l’eutanasia</head><graphic src="https://st.ilfattoquotidiano.it/wp-content/uploads/2015/07/ruby-675.jpg"/><p>Il 4 dicembre 2018 aveva detto che <ref target="https://www.ilfattoquotidiano.it/2018/12/04/ruby-lex-legale-da-berlusconi-5-milioni-tramite-una-banca-ad-antigua-sapeva-che-era-minorenne/4812210/"> Ruby nel 2011 incassò da Silvio Berlusconi “un pagamento di 5 milioni di euro eseguito tramite la banca Antigua Commercial Bank di Antigua</ref> su un conto presso una banca in </p><p><hi rend="#b">Messico</hi>” e in particolare 2 milioni “sono stati dati a</p><p><hi rend="#b">Luca Risso</hi>”, ex compagno, e 3 “fatti transitare dal</p><p><hi rend="#b">Messico</hi>a</p><p><hi rend="#b">Dubai</hi>” ad uso esclusivo di</p><p><hi rend="#b">Ruby</hi>. Un’operazione che secondo l’avvocato di Karima era stata interamente diretta dal collega</p><p><hi rend="#b">Niccolò Ghedini</hi>. Parole messe nero su bianco da</p><p><hi rend="#b">Egidio Verzini</hi>, legale della giovane marocchina tra giugno e luglio 2011, che parlando all’Ansa aveva ribadito</p><p><ref target="https://www.ilfattoquotidiano.it/2018/12/04/ruby-lex-legale-da-berlusconi-5-milioni-tramite-una-banca-ad-antigua-sapeva-che-era-minorenne/4812210/">quanto già anticipato a</ref>.</p><hi rend="#i">L’Espresso</hi>quattro anni fa<p>Il giorno dopo, il 5 dicembre, mentre <hi rend="#b">giornali</hi> e <hi rend="#b">politici</hi> commentavano le sue dichiarazioni, <ref target="https://www.ilfattoquotidiano.it/2017/02/26/dj-fabo-in-svizzera-visite-per-eutanasia-dopo-i-suoi-appelli-il-parlamento-ha-rinviato-3-volte-legge-sul-biotestamento/3417551/">lui era a Zurigo nella clinica ‘Dignitas’ – la stessa in cui ha concluso la sua vita Dj Fabo</ref> – ad aspettare il momento dell’eutanasia. Era in lista d’attesa da giorni e, secondo quanto riporta</p><p><hi rend="#i">La Stampa</hi>, pare che a determinare la sua scelta sia stata la diagnosi di un male incurabile. Il certificato di morte è stato depositato il 3 gennaio scorso – 30 giorni dopo il decesso, come imposto nelle sue ultime volontà dal legale -, nel</p><p><hi rend="#b">Comune di Treviso</hi>, dove risiedeva.</p><p>Nel cosiddetto processo<hi rend="#b"> Ruby ter</hi> l’ex premier si trova imputato per <hi rend="#b">corruzione giudiziaria</hi>. Il quotidiano ricorda che <hi rend="#b">Verzini</hi> era tra i testimoni dell’accusa nel processo a carico del <hi rend="#b">Cavaliere</hi>, che riprende lunedì 4 febbraio. E proprio sulle ultime volontà dell’avvocato veronese, i pm milanesi avrebbero deciso di vederci chiaro. Si aspettavano di vedere ribadire questa tesi dei versamenti da <hi rend="#b">Antigua</hi> dove <hi rend="#b">Berlusconi</hi> ha una villa. Non è escluso, che, ora, cerchino dei documenti inediti che stanno alla base di queste ultime dichiarazioni. Un tassello ulteriore per dimostrare la corruzione di testimoni nel corso del processo <hi rend="#b">Ruby</hi>.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>