<doc sitename="Il Fatto Quotidiano" title="Sentenze pilotate, a casa di Mazzocchi sequestrato il parere del Consiglio Stato che ha lasciato a B. quote Mediolanum - Il Fatto Quotidiano" author="F Q" date="2016-07-22" url="http://www.ilfattoquotidiano.it/2016/07/22/sentenze-pilotate-a-casa-del-funzionario-indagato-il-parere-del-consiglio-di-stato-con-cui-e-stato-assolto-b/2925199/" hostname="ilfattoquotidiano.it" description="Custodiva in casa diverse sentenze del Consiglio di Stato, tra cui quella con cui è stato accolto il ricorso di Silvio Berlusconi contro il provvedimento di Bankitalia che gli imponeva la cessione delle quote di Mediolanum. Renato Mazzocchi, funzionario della presidenza del Consiglio e membro della Struttura di missione per la ricostruzione de L’Aquila, indagato per …" categories="Giustizia" tags="Consiglio di Stato;Mediolanum;Silvio Berlusconi" fingerprint="263cdb03fbc17405">
  <main><head rend="h1">Sentenze pilotate, a casa di Mazzocchi sequestrato il parere del Consiglio Stato che ha lasciato a B. quote Mediolanum</head><graphic src="https://st.ilfattoquotidiano.it/wp-content/uploads/2016/03/berlusconi-6751.jpg"/><p>Custodiva in casa diverse sentenze del <hi rend="#b">Consiglio di Stato</hi>, <ref target="http://www.ilfattoquotidiano.it/2016/03/03/mediolanum-consiglio-di-stato-accoglie-ricorso-berlusconi-contro-cessione-quote/2517559/">tra cui quella con cui è stato accolto il ricorso di Silvio Berlusconi contro il provvedimento di Bankitalia che gli imponeva la cessione delle quote di Mediolanum</ref>. </p><p><hi rend="#b">Renato Mazzocchi</hi>, funzionario della presidenza del Consiglio e membro della Struttura di missione per la ricostruzione de L’Aquila, indagato per riciclaggio e corruzione, era passato in secondo piano tra i protagonisti dell’inchiesta</p><p><ref target="http://www.ilfattoquotidiano.it/2016/07/04/corruzione-blitz-della-guardia-di-finanza-decine-di-arresti-in-tutta-italia/2880184/">. Invece, rivela oggi il</ref></p><hi rend="#b">‘Labirinto’</hi>che vede coinvolti anche il parlamentare dell’Ncd<hi rend="#b">Antonio Marotta</hi>, l’ex sottosegretario del governo Berlusconi<hi rend="#b">Giuseppe Pizza</hi>e suo fratello<hi rend="#b">Raffaele</hi><p><hi rend="#i">Corriere,</hi>il funzionario aveva un ruolo centrale nella</p><p><hi rend="#b">“rete”</hi>accusata di aver aggiustato diversi processi e pilotato appalti, assunzioni e nomine.</p><p>Il documento più rilevante ritrovato nella sua <hi rend="#b">cassetta di sicurezza</hi> è sicuramente la <hi rend="#b">sentenza</hi> con cui il Consiglio di Stato aveva permesso a Silvio Berlusconi di sospendere l’obbligo di cessione <hi rend="#b">del 20% di Mediolanum</hi>, imposto da <hi rend="#b">Bankitalia</hi>. L’ex Cavaliere aveva deciso di ricorrere ai giudici amministrativi dopo che il <hi rend="#b">Tar</hi> gli aveva dato torto e questi avevano accolto le sue ragioni. La decisione era stata motivata in base alla decadenza dei <hi rend="#b">requisiti di onorabilità</hi> dell’ex premier, persi dopo la condanna passata in giudicato per la vicenda dei <hi rend="#b">diritti Mediaset</hi>. Mediolanum, nel frattempo, era infatti diventata capogruppo di <hi rend="#b">Banca Mediolanum</hi> ed era quindi soggetta alle norme previste per le banche. Tra queste, appunto, i requisiti di onorabilità richiesti a quanti detengono più del 10% del capitale.</p><p>A insospettire maggiormente gli inquirenti è stato il ritrovamento nella cassaforte di Mazzocchi non solo degli originali dei fascicoli, scaricabili on-line, ma anche delle <hi rend="#b">“minute”</hi>, le bozze. <ref target="http://www.ilfattoquotidiano.it/premium/articoli/luomo-di-chigi-coi-soldi-nel-sottotetto/">Insieme ai documenti sono stati rinvenuti anche 247 mila euro nascosti in confezioni di spumante, sistemate in un soppalco.</ref> Secondo le ipotesi degli inquirenti si tratterebbe di denaro utile a pagare tangenti per ottenere la proroga di un </p><p><hi rend="#b">appalto dell’Inps</hi>.</p><p>Il funzionario era stato arrestato lo scorso 4 luglio insieme ad altri imprenditori durante il blitz del <hi rend="#b">Nucleo Valutario della Guardia di Finanza</hi> e sarebbe legato soprattutto all’ex membro del Csm e parlamentare Ncd <hi rend="#b">Marotta</hi>, indagato oggi per associazione per delinquere, corruzione e traffico d’influenza.Documenti e mazzette sono state ritrovati nelle abitazioni anche degli altri indagati. Proseguono quindi le indagini condotte dal procuratore aggiunto <hi rend="#b">Paolo Ielo</hi> e dal sostituto <hi rend="#b">Stefano Fava</hi> che stanno cercando di ricostruire la ragnatela di contatti organizzata da <hi rend="#b">Raffaele Pizza</hi> e <hi rend="#b">Alberto Orsini</hi>, in grado, secondo l’accusa, di manipolare politici, manager e magistrati accondiscendenti in cambio di denaro.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>