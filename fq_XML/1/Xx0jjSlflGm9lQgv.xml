<doc sitename="Il Fatto Quotidiano" title="Renzi, Travaglio: &quot;In due anni è riuscito a stare sulle palle agli italiani quanto Berlusconi in 20&quot; - Il Fatto Quotidiano" author="Mario Ventriglia" date="2016-12-07" url="http://www.ilfattoquotidiano.it/2016/12/07/renzi-travaglio-in-due-anni-e-riuscito-a-stare-sulle-palle-agli-italiani-quanto-berlusconi-in-20/3243401/" hostname="ilfattoquotidiano.it" description="“Non sono contento che sia caduto il Pd, ma ossessionato dal disagio della società. C’è troppo distacco tra un pezzo di società e l’establishment che non ha più il segnale radar”. Così l’ex segretario del Partito democratico Pierluigi Bersani a DiMartedì (La7), nella disamina del voto sul referendum costituzionale che ha portato alle dimissioni il …" categories="La7" tags="Marco Travaglio;Matteo Renzi;Pier Luigi Bersani;Referendum Costituzionale 2016;Silvio Berlusconi" fingerprint="e8bf1f6eecfe0435">
  <main>
    <p>“Non sono contento che sia caduto il Pd, ma ossessionato dal disagio della società. C’è troppo distacco tra un pezzo di società e l’establishment che non ha più il segnale radar”. Così l’ex segretario del Partito democratico <hi rend="#b">Pierluigi Bersani</hi> a <hi rend="#b">DiMartedì</hi> (La7), nella disamina del voto sul referendum costituzionale che ha portato alle dimissioni il premier <hi rend="#b">Matteo Renzi</hi>, a cui segue l’opinione del direttore de <hi rend="#b">Il Fatto Quotidiano</hi><hi rend="#b">Marco Travaglio:</hi> “Quando dico che i <hi rend="#b">Cinque stelle</hi> hanno un deficit di classe dirigente, penso a quella portata a Roma da Renzi. Quando tu ti costruisci un partito con una cricca di amici del bar, tra l’altro mediocri, alla fine i risultati si vedono”. Il dibattito si sposta sulle conseguenze del voto con il quale, secondo il giornalista <hi rend="#b">Antonio Caprarica</hi>, c’è stata un’affermazione delle destre: “Come ha fatto – chiede l’ex corrispondente a Bersani – a rimanere sereno con la consapevolezza che il risultato del referendum minaccia di essere per lungo tempo, l’ultimo governo del PD?”. “<hi rend="#b">La sinistra deve mettersi in testa che non può più essere quella degli anni ’90</hi> – replica l’ex segretario – la destra gioca sulla protezione e se non togliamo noi i voucher saranno loro a farlo”. “Lei ha fatto cadere un governo di sinistra”, contesta Caprarica al quale segue l’immediata replica di Bersani: “No, io ho preservato il Pd”. Sulla stessa linea il direttore del Fatto: “<hi rend="#b">L’ho spesso criticato, ma sono d’accordo con lui”</hi>– sottolinea Travaglio – “ci hanno rotto le scatole per mesi dicendo che dovevamo votare nel merito della riforma, dicendogli che faceva schifo, invece sono andati avanti come dei treni dicendo che era la riforma e anche la legge elettorale più bella del mondo e adesso chi ha votato No deve assumersi la responsabilità perchè Renzi ha preso una tranvata? Ma ha fatto tutto lui. <hi rend="#b">Era mister simpatia fino a due anni fa e in due anni è riuscito a stare sulle palle agli italiani quanto aveva impiegato vent’anni Berlusconi</hi>“</p>
    <p>Gentile lettore, la pubblicazione dei commenti è sospesa dalle 20 alle 9, i commenti per ogni articolo saranno chiusi dopo 72 ore, il massimo di caratteri consentito per ogni messaggio è di 1.500 e ogni utente può postare al massimo <hi rend="#b">150 commenti alla settimana</hi>. Abbiamo deciso di impostare questi limiti per migliorare la qualità del dibattito. È necessario attenersi <ref target="http://www.ilfattoquotidiano.it/termini-e-condizioni-dutilizzo/"> Termini e Condizioni di utilizzo del sito (in particolare punti 3 e 5)</ref>: evitare gli insulti, le accuse senza fondamento e mantenersi in tema con la discussione. I commenti saranno pubblicati dopo essere stati letti e approvati, ad eccezione di quelli pubblicati dagli utenti in white list (vedere il punto 3 della nostra policy). Infine non è consentito accedere al servizio tramite account multipli. Vi preghiamo di segnalare eventuali problemi tecnici al nostro </p>
    <p><ref target="mailto:tech+comments@ilfattoquotidiano.it">supporto tecnico</ref>La Redazione</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>