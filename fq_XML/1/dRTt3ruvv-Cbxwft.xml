<doc sitename="Il Fatto Quotidiano" title="Berlusconi prende le distanze da Salvini: &quot;Lamorgese? Suggerisco di astenersi da contrasti con i singoli ministri&quot; - Video - Il Fatto Quotidiano" author="F Q" date="2021-10-21" url="https://www.ilfattoquotidiano.it/2021/10/21/berlusconi-prende-le-distanze-da-salvini-lamorgese-suggerisco-di-astenersi-da-contrasti-con-i-singoli-ministri-video/6363234/" hostname="ilfattoquotidiano.it" description="SALVINI CONTRO LAMORGESE/PARLA BERLUSCONI &quot;Noi sosteniamo tutti convintamente questo governo...&quot;: ecco le parole dell'ex premier [VIDEO]" categories="Politica" tags="Forza Italia;Lega;Matteo Salvini;Silvio Berlusconi" fingerprint="9b939246e9652145">
  <main>
    <p>“Penso che il ministro Lamorgese sia un ministro di questo governo, noi sosteniamo tutti convintamente questo governo, quindi suggerisco sempre di <hi rend="#b">astenersi da prese di contrasto con i singoli ministri</hi>“. Così il presidente di Forza Italia, <hi rend="#b">Silvio Berlusconi</hi>, al suo arrivo al pre vertice del Partito popolare europeo, ha risposto a una domanda sulle critiche da parte degli alleati FdI e Lega verso la ministra dell’interno Luciana Lamorgese. Parlando del centrodestra Berlusconi ha aggiunto: “Ci deve essere assoluta tranquillità da parte dei leader europei sul fatto che il centrodestra italiano è lontano da ogni estremismo e da ogni ritorno al passato. Nel centrodestra i valori, le idee fondanti sono quelle portate da Forza Italia che è stato il soggetto federatore nel centrodestra, che ha imposto la carta dei valori scritta da noi che deriva in gran parte da quella del Ppe che io sono stato incaricato di riscrivere nel 2006”. Quindi ha proseguito: “<hi rend="#b">Non si deve guardare a singole prese di posizione</hi> che molto spesso fanno parte di quella dialettica politica di propaganda che purtroppo ancora vige nella politica italiana (come l’appoggio a Polonia e Ungheria da parte di Meloni e Salvini, <hi rend="#i">ndr</hi>). Io sono assolutamente sicuro che quelli che sono i nostri principi fondamentali siano condivisi fino in fondo dai nostri alleati”.</p>
    <p>Gentile lettore, la pubblicazione dei commenti è sospesa dalle 20 alle 9, i commenti per ogni articolo saranno chiusi dopo 72 ore, il massimo di caratteri consentito per ogni messaggio è di 1.500 e ogni utente può postare al massimo <hi rend="#b">150 commenti alla settimana</hi>. Abbiamo deciso di impostare questi limiti per migliorare la qualità del dibattito. È necessario attenersi <ref target="http://www.ilfattoquotidiano.it/termini-e-condizioni-dutilizzo/"> Termini e Condizioni di utilizzo del sito (in particolare punti 3 e 5)</ref>: evitare gli insulti, le accuse senza fondamento e mantenersi in tema con la discussione. I commenti saranno pubblicati dopo essere stati letti e approvati, ad eccezione di quelli pubblicati dagli utenti in white list (vedere il punto 3 della nostra policy). Infine non è consentito accedere al servizio tramite account multipli. Vi preghiamo di segnalare eventuali problemi tecnici al nostro </p>
    <p><ref target="mailto:tech+comments@ilfattoquotidiano.it">supporto tecnico</ref>La Redazione</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>