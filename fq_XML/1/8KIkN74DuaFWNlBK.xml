<doc sitename="Il Fatto Quotidiano" title="Berlusconi &quot;male assoluto&quot;: nel sito del governo dati sbagliati per una distrazione dei sondaggisti di Emg Acqua - Il Fatto Quotidiano" author="F Q" date="2018-04-20" url="https://www.ilfattoquotidiano.it/2018/04/20/berlusconi-male-assoluto-nel-sito-del-governo-dati-sbagliati-per-una-distrazione-dei-sondaggisti-di-emg-acqua/4305594/" hostname="ilfattoquotidiano.it" description="Una mancata comunicazione al sito di Palazzo Chigi da parte della società che ha realizzato il sondaggio e Silvio Berlusconi è diventato “il male assoluto” per il 50,6% dei duemila italiani intervistati, con solo il 2% che si è detto “per nulla d’accordo” con la definizione del pentastellato Alessandro Di Battista. La domanda in questione, …" categories="Politica" tags="Alessandro Di Battista;Silvio Berlusconi;Sondaggi Elettorali" fingerprint="cd5d54723163c438">
  <main>
    <head rend="h1">Berlusconi “male assoluto”: nel sito del governo dati sbagliati per una distrazione dei sondaggisti di Emg Acqua</head>
    <graphic src="https://st.ilfattoquotidiano.it/wp-content/uploads/2018/03/07/berlusconi-675.jpg"/>
    <p>Una <hi rend="#b">mancata</hi><hi rend="#b">comunicazione</hi> al sito di <hi rend="#b">Palazzo Chigi</hi> da parte della società che ha realizzato il sondaggio e <hi rend="#b">Silvio Berlusconi</hi> è diventato “il male assoluto” per il 50,6% dei duemila italiani intervistati, con solo il 2% che si è detto “per nulla d’accordo” con la definizione del pentastellato <hi rend="#b">Alessandro Di Battista</hi>. La domanda in questione, però, era stata posta solo agli <hi rend="#b">elettori</hi><hi rend="#b">del</hi><hi rend="#b">Movimento 5 Stelle</hi> e non a tutto il campione di persone intervistate, come si può invece leggere sul portale del Governo nell’apposita sezione dedicata alle <hi rend="#b">rilevazioni</hi>. Un particolare non di poco conto, che ha avuto l’effetto di fornire un <hi rend="#b">dato distorto</hi> per chi ha ripreso il sondaggio, <ref target="https://www.ilfattoquotidiano.it/2018/04/19/berlusconi-e-il-male-assoluto-come-dice-di-battista-il-506-degli-elettori-m5s-si-dice-molto-daccordo/4303026/">come successo a ilfattoquotidiano.it.</ref> “È stata una nostra distrazione che stiamo già provvedendo a correggere nel sito della </p>
    <p><hi rend="#b">Presidenza</hi>del Consiglio” ha fatto sapere al nostro sito</p>
    <p><hi rend="#b">Emg Acqua</hi>, che ha realizzato il sondaggio per</p>
    <p><hi rend="#i">Cartabianca</hi>, programma Rai condotto da</p>
    <p><hi rend="#b">Bianca Berlinguer</hi>. La giornalista, durante l’ultima puntata della sua</p>
    <p><hi rend="#b">trasmissione</hi>, mandando in onda la rilevazione ha correttamente sottolineato che il quesito su “Berlusconi male assoluto” era stato indirizzato esclusivamente agli</p>
    <p><hi rend="#b">elettori</hi>del Movimento 5 Stelle. Come è stato possibile, quindi, che tale informazione non sia comparsa anche su</p>
    <p>
      <hi rend="#b">? Secondo i vertici di Emg Acqua, chi ha comunicato a</hi>
    </p>
    <hi rend="#i">sondaggipoliticoelettorali.it</hi>
    <p><hi rend="#b">Palazzo Chigi</hi>i dati della rilevazione ha omesso per distrazione di inserire l’</p>
    <p><hi rend="#b">importante distinguo</hi>. Una omissione che verrà sanata nei prossimi giorni. Insomma: Silvio Berlusconi resta il</p>
    <p>
      <hi rend="#b">male</hi>
    </p>
    <p><hi rend="#b">assoluto</hi>, ma solo per il 50,6 per cento degli elettori del M5s sentiti da</p>
    <p><hi rend="#b">Emg Acqua</hi>.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>