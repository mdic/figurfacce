<doc sitename="Il Fatto Quotidiano" title="Gerry Scotti rivela: &quot;Mi hanno salvato i pannolini&quot;. Poi la frase su Silvio Berlusconi: &quot;Quando scese in campo...&quot; - Il Fatto Quotidiano" author="F Q" date="2019-05-30" url="https://www.ilfattoquotidiano.it/2019/05/30/gerry-scotti-rivela-mi-hanno-salvato-i-pannolini-poi-la-frase-su-silvio-berlusconi-quando-scese-in-campo/5220151/" hostname="ilfattoquotidiano.it" description="“Un giorno mi sono guardato allo specchio e ho detto: ‘Gerry, se questa libertà te la devi guadagnare a furia di pannolini e cracker da pubblicizzare, va bene così. Ti vorranno sempre, per quello. E i pannolini ti salveranno la vita‘”. A rivelarlo in un’intervista a Repubblica è stato Gerry Scotti, che si è raccontato …" categories="Attualità" tags="Gerry Scotti;Mediaset;Silvio Berlusconi" fingerprint="acbd4c40c0ec7d01">
  <main>
    <p>“Un giorno mi sono guardato allo specchio e ho detto: ‘<hi rend="#b">Gerry, se questa libertà te la devi guadagnare a furia di pannolini e cracker da pubblicizzare, va bene così.</hi> Ti vorranno sempre, per quello. <hi rend="#b">E i pannolini ti salveranno la vita</hi>‘”. A rivelarlo in un’intervista a <hi rend="#i">Repubblica</hi> è stato <hi rend="#b">Gerry Scotti</hi>, che si è raccontato a 360 gradi ripercorrendo la sua carriera a Mediaset. “Avevo detto ‘a 60 anni smetto’ poi mi hanno cercato ancora. Adesso è: <hi rend="#b">quando non avrò un programma e passerò da un’ospitata all’altra abbattetemi</hi>“, ha raccontato il conduttore ora al timone di Striscia la Notizia assieme a Michelle Hunziker.</p>
    <p>E alla domanda su <hi rend="#b">Silvio Berlusconi,</hi> risponde: “E che gli vuoi dire? Ha fatto tutto, ha cambiato la politica, a quel punto<hi rend="#b"> ha mollato le tv, ma davvero</hi>. “La tv commerciale resiste con tutte le cautele del caso. E lavoriamo tutti per farla andare meglio”. Poi quando il giornalista gli chiede perché non comparisse nel <hi rend="#b">famoso elenco di divi tv che nel ’94 fecero appelli al voto</hi> in sostegno del <hi rend="#b">leader di Forza Italia</hi> ha risposto: “Non me l’ hanno chiesto. ci sarà un motivo. <hi rend="#b">A me piace pensare di averlo fatto capire</hi>. Mai ricevuta peraltro una telefonata, anche negli anni a venire”. Eppure aveva un passato politico, con il Psi degli anni d’ oro: un’esperienza di cui ora però si dice pentito.</p>
  </main>
  <comments/>
</doc>