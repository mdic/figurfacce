<doc sitename="Il Fatto Quotidiano" title="Prescrizione, Carfagna su La7: &quot;Italiani favorevoli allo stop? Colpa delle fake news sui social&quot;. E difende Berlusconi su leggi ad personam - Il Fatto Quotidiano" author="F Q" date="2020-02-06" url="https://www.ilfattoquotidiano.it/2020/02/06/prescrizione-carfagna-su-la7-italiani-favorevoli-allo-stop-colpa-delle-fake-news-sui-social-e-difende-berlusconi-su-leggi-ad-personam/5697986/" hostname="ilfattoquotidiano.it" description="“La maggioranza degli italiani è favorevole allo stop alla prescrizione dopo la sentenza di primo grado? Credo che agli italiani troppo spesso si raccontino delle fake news, soprattutto attraverso i social. Ad esempio, il reato di corruzione in atti giudiziari che si prescrive in 33 anni: bisogna vedere se gli italiani su questo sono informati …" categories="La7" tags="Alfonso Bonafede;Leggi ad personam;Mara Carfagna;Prescrizione;Silvio Berlusconi" fingerprint="a8ac0232f3d209ed">
  <main>
    <p>“<hi rend="#b">La maggioranza degli italiani è favorevole allo stop alla prescrizione</hi> dopo la sentenza di primo grado?<hi rend="#b"> Credo che agli italiani troppo spesso si raccontino delle fake news, soprattutto attraverso i social.</hi> Ad esempio, il reato di corruzione in atti giudiziari che si prescrive in 33 anni: bisogna vedere se gli italiani su questo sono informati o no”. Così, a <hi rend="#b"> “Otto e mezzo”</hi>, su La7, la deputata di </p>
    <p><hi rend="#b">Forza Italia, Mara Carfagna</hi>, commenta il sondaggio di</p>
    <p><hi rend="#b">Demopolis</hi>, secondo cui</p>
    <p>
      <hi rend="#b">il 54% degli italiani è favorevole al blocco della prescrizione.</hi>
    </p>
    <p/>
    <p>La parlamentare definisce falsi miti” quelli per cui “i processi si prescrivono per l’intervento della tagliola della prescrizione”, ma la conduttrice <hi rend="#b">Lilli Gruber</hi> obietta: “<hi rend="#b">Berlusconi con le leggi ad personam</hi> non ha aiutato a realizzare una riforma della giustizia”.<lb/> “Lì apriamo un capitolo a parte – replica Carfagna – perché, se lei mi parla di leggi ad personam, io le rispondo che <hi rend="#b">nei confronti del presidente del Berlusconi c’è stato un accanimento giudiziario rispetto al quale lui ha avuto un atteggiamento difensivo</hi>. Parliamo di un leader politico che è sceso in campo senza avere nessun processo aperto e negli anni successivi ha subito più di 80 processi Ma questo è un capitolo che abbiamo discusso tante volte qui, anche litigando con<hi rend="#b"> Travaglio</hi>“.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>