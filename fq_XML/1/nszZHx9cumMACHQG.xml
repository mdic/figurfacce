<doc sitename="Il Fatto Quotidiano" title="Carfagna lancia 'Voce libera': &quot;Per Berlusconi inutile? Dimostreremo che non lo è&quot;. Nel comitato anche Cottarelli: &quot;Non è scelta politica&quot; - Il Fatto Quotidiano" author="Alberto Sofia" date="2019-12-20" url="https://www.ilfattoquotidiano.it/2019/12/20/carfagna-lancia-voce-libera-per-berlusconi-inutile-dimostreremo-che-non-lo-e-nel-comitato-anche-cottarelli-non-e-scelta-politica/5630386/" hostname="ilfattoquotidiano.it" description="Berlusconi ha sconfessato la sua associazione alla vigilia della sua presentazione, bollandola come ‘inutile e divisiva’. Ma la vicepresidente della Camera Mara Carfagna, almeno pubblicamente, tira dritto, pur continuando a negare che sia il primo passo verso una futura scissione dal partito azzurro: “Inutile? Non potevano farmi augurio migliore, lo dissero anche sulla legge sullo …" categories="Politica" tags="Carlo Cottarelli;Mara Carfagna;Silvio Berlusconi" fingerprint="7fbb0cb9e9620d7e">
  <main>
    <p><hi rend="#b">Berlusconi</hi>ha sconfessato la sua associazione alla vigilia della sua presentazione,</p>
    <p><ref target="https://www.ilfattoquotidiano.it/2019/12/19/forza-italia-berlusconi-boccia-lassociazione-di-carfagna-voce-libera-inutile-e-divisiva-mi-ha-offerto-presidenza-ma-ho-detto-no/5629151/">bollandola come ‘inutile e divisiva’.</ref>Ma la vicepresidente della Camera</p>
    <p><hi rend="#b">Mara Carfagna,</hi>almeno pubblicamente, tira dritto, pur continuando a negare che sia il primo passo verso una futura</p>
    <p><hi rend="#b">scissione</hi>dal partito azzurro: “Inutile? Non potevano farmi augurio migliore, lo dissero anche sulla legge sullo stalking”, taglia corto. Per poi attaccare: “Dimostreremo che non è così.</p>
    <p><hi rend="#b">Forza Italia?</hi>A forza di</p>
    <p><hi rend="#b">ultimatum</hi>, è più la gente che è andata fuori, che non quella che è rimasta dentro”. Alla fine, di fronte ai tentativi partiti dai vertici azzurri, c’è chi si è tirato indietro dalla partecipazione all’iniziativa dell’ex coordinatrice forzista. Ma i parlamentari non mancano, compresi senatori che hanno firmato per chiedere il referendum confermativo sulla riforma del taglio dei parlamentari: “Paradossale dopo il via libera di Forza Italia? Vogliamo ridare la parola al popolo. È una riforma che senza una legge elettorale adeguata, rischia di lasciare senza rappresentanza alcuni territori”, taglia corto la stessa Carfagna, senza indicare quale orientamento darà nella futura consultazione.</p>
    <p><hi rend="#b">Carlo Cottarelli</hi>: “Non è una scelta di campo politica, questa è solo un’associazione”, ribatte. E sul taglio dei parlamentari spiega: “Un primo passo per diminuire i costi della politica, ma non è certo la soluzione ai problemi della finanza pubblica in Italia”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>