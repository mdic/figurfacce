<doc sitename="Il Fatto Quotidiano" title="Berlusconi positivo: &quot;Non ho più febbre né dolori, sto abbastanza bene. Tanta vicinanza mi ha commosso: grazie a Mattarella&quot; - Il Fatto Quotidiano" author="F Q" date="2020-09-03" url="https://www.ilfattoquotidiano.it/2020/09/03/berlusconi-sto-abbastanza-bene-continuo-a-lavorare-nonostante-il-covid-tanta-vicinanza-mi-ha-commosso-grazie-a-mattarella-e-conte/5919427/" hostname="ilfattoquotidiano.it" description="“Non ho più febbre né dolori, voglio rassicurare tutti che sto abbastanza bene. Parteciperò in tutti i modi possibili alla campagna elettorale in corso”. Il presidente di Forza Italia Silvio Berlusconi, isolato ad Arcore perché risultato positivo al Covid-19, è intervenuto telefonicamente a un convegno a Genova per rassicurare i suoi sostenitori. È lui stesso …" categories="Cronaca" tags="Coronavirus;Silvio Berlusconi" fingerprint="aaba3cb9f13f1ded">
  <main>
    <head rend="h1">Berlusconi positivo: “Non ho più febbre né dolori, sto abbastanza bene. Tanta vicinanza mi ha commosso: grazie a Mattarella”</head>
    <graphic src="https://st.ilfattoquotidiano.it/wp-content/uploads/2019/12/14/berlusconi-2-1200-690x362.jpg"/>
    <p>“Non ho più <hi rend="#b">febbre</hi> né dolori, voglio rassicurare tutti che sto <hi rend="#b">abbastanza bene</hi>. Parteciperò in tutti i modi possibili alla <hi rend="#b">campagna elettorale</hi> in corso”. Il presidente di Forza Italia <hi rend="#b">Silvio Berlusconi</hi>, <ref target="https://www.ilfattoquotidiano.it/2020/09/02/silvio-berlusconi-e-i-figli-luigi-e-barbara-sono-positivi-al-coronavirus-lex-presidente-del-consiglio-asintomatico-e-in-isolamento/5918243/">isolato ad Arcore perché risultato positivo al Covid-19,</ref> è intervenuto telefonicamente a un convegno a </p>
    <p><hi rend="#b">Genova</hi>per rassicurare i suoi sostenitori. È lui stesso a fornire nuovi dettagli sulle sue condizioni di salute, smentendo le notizie circolate ieri secondo cui non finora avrebbe avuto alcun</p>
    <p><hi rend="#b">sintomo</hi>. “Vorrei essere con voi, ma come sapete sono anch’io vittima del covid”, spiega ai presenti. “È una malattia di cui non ho mai sottovalutato l’importanza né i</p>
    <p><hi rend="#b">rischi</hi>che comporta, mi è capitato anche questo”.</p>
    <p>Poi dedica un pensiero al supporto ricevuto nelle scorse ore da tutto il mondo politico. “Tanta vicinanza mi ha <hi rend="#b">commosso</hi> ed è il miglior incentivo ad andare avanti avendo ben presente la sofferenza di tante famiglie vittime di questa <hi rend="#b">malattia insidiosa</hi>” alle quali va “la mia partecipazione e il mio affetto”. “Grazie al presidente <hi rend="#b">Mattarella</hi>, al ministro degli esteri Di Maio, all’ambasciatore degli Stati Uniti e ai parlamentari di ogni schieramento politico. Come agli esponenti politici del centrosinistra, a cominciare dal segretario <hi rend="#b">Nicola Zingaretti</hi>. Grazie anche ai cittadini”.</p>
    <p>Nel frattempo aumentano le persone dell’entourage dell’ex premier risultate positive al tampone. In base a quanto riferito nelle ultime ore, una <hi rend="#b">guardia del corpo</hi> è stata contagiata dopo essere rimasta ad Arcore per tutto il periodo estivo. <ref target="https://www.ilfattoquotidiano.it/2020/09/03/marta-fascina-anche-la-fidanzata-di-silvio-berlusconi-e-positiva-al-covid-la-deputata-era-in-sardegna-con-lui/5919009/">A lui si aggiungono la fidanzata di Berlusconi</ref>, la deputata <hi rend="#b">Marta Fascina</hi>, e i <ref target="https://www.ilfattoquotidiano.it/2020/09/03/il-contagio-dei-figli-la-fuga-post-ferragosto-dal-mini-focolaio-di-villa-certosa-e-i-tamponi-cosi-berlusconi-ha-scoperto-di-avere-il-covid/5918601/">due figli Barbara e Luigi</ref>. Ancora ignoti, invece, i risultati dei test effettuati dai <hi rend="#b">politici</hi> che hanno frequentato la villa del fondatore di Forza Italia in <hi rend="#b">Sardegna</hi> a ridosso di Ferragosto.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>