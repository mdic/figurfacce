<doc sitename="Il Fatto Quotidiano" title="La porta segreta dell'ex appartamento di Berlusconi: la scoperta della Stampa estera a Palazzo Grazioli | Video - Il Fatto Quotidiano" author="F Q" date="2024-03-25" url="https://www.ilfattoquotidiano.it/2024/03/25/la-porta-segreta-dellex-appartamento-di-berlusconi-la-scoperta-della-stampa-estera-a-palazzo-grazioli-video/7491023/" hostname="ilfattoquotidiano.it" description="E come testimonia il video pubblicato da Tom Kington, la prima scoperta nella casa è stata una porta nascosta dietro a una libreria" categories="Politica" tags="Palazzo Grazioli;Silvio Berlusconi" fingerprint="6fe5b2759a0bc205">
  <main>
    <head rend="h1">La porta segreta dell’ex appartamento di Berlusconi: la scoperta della Stampa estera a Palazzo Grazioli | Video</head>
    <graphic src="https://st.ilfattoquotidiano.it/wp-content/uploads/2024/03/25/Screenshot-2024-03-25-163905-690x362.jpg"/>
    <p>“Un buon modo per permettere agli invitati di andarsene in fretta?”, si chiede <hi rend="#b">Tom Kington</hi>, corrispondente del <hi rend="#i">Times</hi>, il più autorevole quotidiano inglese. Il giornalista britannico se lo chiede, con ironia, condividendo un video che rivela un passaggio segreto in una delle più note abitazioni di <hi rend="#b">Silvio Berlusconi</hi>, crocevia di innumerevoli vertici politici decisivi per il centrodestra e per l’Italia ma anche al centro di questioni giudiziarie legate a una parte di “cene eleganti” che lì si tenevano quando il leader di Forza Italia era presidente del Consiglio. Lì Berlusconi ha vissuto per 15 anni, dal 1995 al 2000. L’Associazione della Stampa Estera in Italia lunedì 25 marzo si è infatti trasferita da Via dell’Umiltà a <hi rend="#b">Palazzo Grazioli</hi>. E come testimoniano i video pubblicati sui social da Kington e dalle colleghe spagnole <hi rend="#b">Marina García Diéguez</hi> (della newsgroup <hi rend="#b">Cadena Ser</hi>) e <hi rend="#b">Irene Savio</hi> (del <hi rend="#i">Periodico</hi>), la prima scoperta è stata una porta nascosta dietro a una libreria che conduce a una <hi rend="#b">scala sul retro</hi>.</p>
    <quote>
      <p>Italy’s Foreign Press Association moved into Silvio Berlusconi’s old Rome apartment this morning. First discovery was a secret door to a back staircase. Good way to allow party guests to leave in a hurry?</p>
      <ref>pic.twitter.com/c4LbXzSG2b</ref>
      <p>— Tom Kington (@tomkington)</p>
      <ref>March 25, 2024</ref>
    </quote>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>