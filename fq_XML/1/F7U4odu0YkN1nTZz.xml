<doc sitename="Il Fatto Quotidiano" title="Napoli, 147 milioni di lire da convertire in euro: il figlio del giudice che condannò Berlusconi indagato per riciclaggio - Il Fatto Quotidiano" author="Vincenzo Iurillo" date="2019-03-25" url="https://www.ilfattoquotidiano.it/2019/03/25/napoli-147-milioni-di-lire-da-convertire-in-euro-il-figlio-del-giudice-che-condanno-berlusconi-indagato-per-riciclaggio/5060833/" hostname="ilfattoquotidiano.it" description="Rieccolo. Si chiama Dario D’Isa, è un avvocato sorrentino ed ha affrontato inchieste e processi, con una condanna in primo grado per usura e traffico d’influenze illecite, per vicende durante le quali sottolineava agli amici ed ai potenziali clienti di essere il figlio di Claudio D’Isa, uno dei giudici di Cassazione che ha condannato in …" categories="Giustizia" tags="Napoli;Silvio Berlusconi" fingerprint="a94d205f7bfaee23">
  <main><head rend="h1">Napoli, 147 milioni di lire da convertire in euro: il figlio del giudice che condannò Berlusconi indagato per riciclaggio</head><graphic src="https://st.ilfattoquotidiano.it/wp-content/uploads/2016/11/guardia-di-finanza-675.jpg"/><p>Rieccolo. Si chiama <hi rend="#b">Dario D’Isa</hi>, è un avvocato sorrentino ed ha affrontato inchieste e processi, con una condanna in primo grado per <hi rend="#b">usura</hi> e <hi rend="#b">traffico</hi><hi rend="#b">d’influenze illecite</hi>, per vicende durante le quali sottolineava agli amici ed ai potenziali clienti di essere il figlio di <hi rend="#b">Claudio D’Isa</hi>, <ref target="https://www.ilfattoquotidiano.it/2017/02/10/concordia-schettino-avvicinato-dal-figlio-del-giudice-che-condanno-berlusconi-papa-puo-dare-dritte-in-cassazione/3380179/">uno dei giudici di Cassazione che ha condannato in via definitiva Silvio Berlusconi per frode fiscale, padre peraltro incolpevole ed inconsapevole dei traffici del figlio.</ref> Stavolta ritroviamo </p><p><hi rend="#b">Dario D’Isa</hi>tra gli 11 indagati dell’inchiesta della</p><p><hi rend="#b">Finanza</hi>e della procura di</p><p><hi rend="#b">Napoli Nord</hi>guidata da</p><p><hi rend="#b">Francesco Greco</hi>per la riconversione sospetta di</p><p><hi rend="#b">miliardi</hi>di</p><p><hi rend="#b">vecchie</hi>lire in</p><p><hi rend="#b">euro</hi>.</p><p><ref target="https://www.ilfattoquotidiano.it/2019/03/21/napoli-cosi-i-casalesi-volevano-convertire-in-euro-20-miliardi-di-vecchie-lire-frutto-di-illeciti/5052711/">Lire di provenienza delittuosa, secondo gli inquirenti. I guadagni del clan dei</ref>tra cui</p><hi rend="#b">Casalesi</hi>, in qualche caso, ricorda il gip<hi rend="#b">Raffaele Coppola</hi>che ha ordinato l’arresto di quattro persone,<p><hi rend="#b">Gaetano Mungiguerra</hi>, imprenditore di</p><p><hi rend="#b">Casandrino</hi>contiguo alle cosche, vecchia conoscenza del processo Spartacus, condannato in primo grado a 16 anni per omicidio e promotore di un’associazione a delinquere che aveva lo scopo di</p><p><hi rend="#b">ripulire miliardi di vecchie lire</hi>frutto dei crimini della camorra casertana.</p><p>Non è però il caso del capo di imputazione che coinvolge D’Isa, che è indagato per <hi rend="#b">tentato riciclaggio in concorso</hi> e per il quale il giudice ritiene <hi rend="#b">“non provata la provenienza delittuosa</hi>” dei 147 milioni che l’avvocato ha provato a riconvertire in euro, sequestrati il 19 luglio 2017. “Le intercettazioni – scrive il Gip a pagina 102 dell’ordinanza – non hanno fatto emergere alcun rapporto diretto tra costui (D’Isa, ndr) e Mungiguerra, sufficiente a desumere che le <hi rend="#b">banconote</hi> nella disponibilità del D’lsa avessero la <hi rend="#b">medesima provenienza illecita</hi> di quelle di Mungiguerra, essendoci stata tra i due sempre l’intermediazione di <hi rend="#b">Gerardo Miracolo</hi> (indagato a piede libero, ndr), ragion per cui, non è stato possibile nemmeno per grandi linee individuare la provenienza delle banconote del D’lsa, non potendo escluderne, per l’attività di avvocato da costui esercitata, l’origine lecita”.</p><p>Insomma, le indagini provano i <hi rend="#b">contatti</hi> tra D’Isa e un <hi rend="#b">intermediario</hi> del <hi rend="#b">riciclatore</hi> del clan dei <hi rend="#b">Casalesi</hi>. Ma non riescono a ricostruire da dove arrivino con precisione i <hi rend="#b">pacchi di milioni</hi> di lire che l’avvocato custodiva nel suo studio al Centro Direzionale di Napoli e di cui nel giugno 2017 discute al telefono con tale G.L.P., non indagato. D’Isa si sfoga per aver fatto un <hi rend="#b">viaggio a Milano “a vuoto”</hi>, con “le carte già pronte” per la riconversione in euro, e l’uomo si offre di dargli una mano, invitandolo a <hi rend="#b">Perugia</hi> per parlarne da vicino. “A Perugia, anche se poi si fa a Roma (il cambio lire-euro, ndr)”. I due accennano all’esistenza da qualche parte di <hi rend="#b">50 miliardi di vecchie lire</hi> (“50 miliardi di fotocopie”). Rimarrà una chiacchiera senza riscontri.</p><p>Attraverso vari personaggi – tra cui l’indagato a piede libero <hi rend="#b">Catello De Rosa</hi>, “intermediario del venditore D’Isa” – che intavolano colloqui e trattative su procedure e provvigioni per <hi rend="#b">riconvertire</hi><hi rend="#b">in euro delle lire</hi> per le quali bisognerebbe, per legge, riuscire a dimostrare di aver presentato domanda alla <hi rend="#b">Banca d’Italia</hi> entro il 2012, D’Isa fissa un appuntamento il 28 giugno 2017 a <hi rend="#b">Napoli</hi> con <hi rend="#b">Miracolo</hi>. I finanzieri si appostano, scattano fotografie e documentano l’incontro con una relazione di servizio. Seguiranno settimane di altri incontri e trattative, tra amici di D’Isa e Miracolo. Viene trovato un ‘<hi rend="#b">acquirente</hi>’ delle lire e la consegna dovrebbe avvenire il 15 luglio 2017 alla rotonda di Arzano. Per motivi non chiariti, l’appuntamento slitta al 19 luglio. Si presentano De Rosa, Mungiguerra, Miracolo e una quarta persona. Scatta il blitz della <hi rend="#b">Finanza</hi>. I soldi erano rinchiusi in una busta nera. Viene sequestrato anche una macchina per il conteggio delle banconote. De Rosa prova a spiegare la provenienza delle lire con il “<hi rend="#b">rinvenimento</hi> in un materasso durante un’attività di svuotacantine”. L’operazione è saltata. Nei mesi successivi D’Isa otterrà il dissequestro dei <hi rend="#b">147 milioni di lire</hi> e a marzo 2018 commenta con gioia la circostanza al telefono con De Rosa, accennando al fatto che “una nuova sentenza” e “l’istanza di dissequestro” che dimostrerebbe “che i soldi non sono rubati, sono <hi rend="#b">puliti</hi>… li hanno anche controllati banconota per banconota…”, insomma, alla fine questi soldi “te li cambiano subito”. Conclusioni di D’Isa: “<hi rend="#b">Non tutti i mali vengono per nuocere</hi>”.</p><p>Ma la Procura di Napoli Nord ha mantenuto le sue convinzioni: quei 147 milioni di lire <hi rend="#b">hanno una provenienza illecita</hi>, e questo tentativo di riciclaggio è uno dei motivi per i quali Mungiguerra andava arrestato. Il Gip lo manderà in carcere. Ma per altri episodi e non per questo, per il quale a parere del Gip non esistono gravi indizi di colpevolezza.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>