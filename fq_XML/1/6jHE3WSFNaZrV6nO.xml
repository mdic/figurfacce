<doc sitename="Il Fatto Quotidiano" title="Giornalisti, appello della Fnsi per la libertà di stampa: &quot;Prima editti di Berlusconi, ora liste di proscrizione di Grillo&quot; - Il Fatto Quotidiano" author="Mauro Episcopo" date="2017-02-17" url="http://www.ilfattoquotidiano.it/2017/02/17/giornalisti-appello-della-fnsi-per-la-liberta-di-stampa-prima-editti-di-berlusconi-ora-liste-di-proscrizione-di-grillo/3397630/" hostname="ilfattoquotidiano.it" description="“Chiediamo un incontro al presidente Sergio Mattarella, perché la situazione relativa all’attacco alla stampa è oramai insostenibili e lui ha sempre mostrato grande sensibilità a questi temi”. L’appello arriva dalla Federazione nazionale della stampa italiana, che nel corso di una conferenza stampa ha parlato delle “insopportabili minacce ai giornalisti”. Per il presidente della Fnsi Beppe Giulietti “si …" categories="Media" tags="Beppe Grillo;Fnsi;Giornalisti;Libertà di Stampa;Silvio Berlusconi;Stampa" fingerprint="adbe570e98cd438c">
  <main>
    <p>“Chiediamo un incontro al presidente <hi rend="#b">Sergio Mattarella</hi>, perché la situazione relativa all’attacco alla <hi rend="#b">stampa</hi> è oramai insostenibili e lui ha sempre mostrato grande sensibilità a questi temi”. L’appello arriva dalla Federazione nazionale della stampa italiana, che nel corso di una conferenza stampa ha parlato delle “insopportabili <hi rend="#b">minacce</hi> ai giornalisti”. Per il presidente della Fnsi <hi rend="#b">Beppe Giulietti</hi> “si vuole stritolare il diritto di cronaca in questo Paese. Non mi piacevano gli editti di Berlusconi – ha spiegato – non mi piacevano le battute di <hi rend="#b">Renzi</hi>, non mi piacciono le liste di proscrizione di <hi rend="#b">Grillo</hi>. Tu puoi criticare un giornalista ma non delegittimarlo o fare un blog contro. La politica deve comprendere che le proprie contraddizioni interne non si possono scaricare sui giornalisti. Ci sono i tribunali e le denunce per <hi rend="#b">diffamazione</hi>. Ancora i cronisti – ha denunciato Giulietti – possono essere colpiti da richieste milionarie, è uno scandalo che non ci sia una legge che lo vieti. Chiediamo al Presidente Mattarella che ci sia un messaggio alle Camere per la libertà di informazione come solo una volta nella storia fece il Presidente Ciampi”. Giulietti si rivolge poi anche al ministro della Giustizia, Andrea Orlando. “Siccome non è una richiesta contro qualcuno – ha concluso – la stessa richiesta è fatta a Orlando per aprire il tavolo promesso sulle <hi rend="#b">querele temerarie</hi>”.</p>
    <p>Gentile lettore, la pubblicazione dei commenti è sospesa dalle 20 alle 9, i commenti per ogni articolo saranno chiusi dopo 72 ore, il massimo di caratteri consentito per ogni messaggio è di 1.500 e ogni utente può postare al massimo <hi rend="#b">150 commenti alla settimana</hi>. Abbiamo deciso di impostare questi limiti per migliorare la qualità del dibattito. È necessario attenersi <ref target="http://www.ilfattoquotidiano.it/termini-e-condizioni-dutilizzo/"> Termini e Condizioni di utilizzo del sito (in particolare punti 3 e 5)</ref>: evitare gli insulti, le accuse senza fondamento e mantenersi in tema con la discussione. I commenti saranno pubblicati dopo essere stati letti e approvati, ad eccezione di quelli pubblicati dagli utenti in white list (vedere il punto 3 della nostra policy). Infine non è consentito accedere al servizio tramite account multipli. Vi preghiamo di segnalare eventuali problemi tecnici al nostro </p>
    <p><ref target="mailto:tech+comments@ilfattoquotidiano.it">supporto tecnico</ref>La Redazione</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>