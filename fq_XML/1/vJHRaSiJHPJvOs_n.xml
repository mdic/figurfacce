<doc sitename="Il Fatto Quotidiano" title="&quot;1994: L’anno zero&quot;, il docu-drama sulla clamorosa ed improvvisa affermazione di Silvio Berlusconi al governo del Paese - Il Fatto Quotidiano" author="Davide Turrini" date="2019-10-03" url="https://www.ilfattoquotidiano.it/2019/10/03/1994-lanno-zero-il-docu-drama-sulla-clamorosa-ed-improvvisa-affermazione-di-silvio-berlusconi-al-governo-del-paese/5494837/" hostname="ilfattoquotidiano.it" description="Venticinque anni fa ma sembra ieri. 1994: L’anno zero è il docu-drama che ricostruisce la clamorosa ed improvvisa affermazione di Silvio Berlusconi e Forza Italia al governo del Paese. Dopo 1992: Attacco al potere e 1993: L’anno del giudizio, arriva su History (in esclusiva su Sky al canale 407) venerdì 4 e 11 ottobre alle …" categories="Cinema" tags="Silvio Berlusconi" fingerprint="64a7307eb91ed704">
  <main>
    <p>Venticinque anni fa ma sembra ieri. <hi rend="#i"> 1994: L’anno zero</hi> è il docu-drama che ricostruisce la clamorosa ed improvvisa affermazione di </p>
    <p><hi rend="#b">Silvio Berlusconi e Forza Italia al governo del Paese</hi>.</p>
    <p><hi rend="#i">Dopo 1992: Attacco al potere</hi>e</p>
    <p><hi rend="#i">1993: L’anno del giudizio</hi>, arriva su History (in esclusiva su Sky al canale 407)</p>
    <p>
      <hi rend="#b">venerdì 4 e 11 ottobre alle 23:00.</hi>
    </p>
    <p><hi rend="#i">1994: L’anno zero</hi>è il terzo e ultimo capitolo, diviso in due parti, della Storia d’Italia iniziata con Tangentopoli e raccontata attraverso filmati d’epoca e interviste ai protagonisti di quelle vicende. Ed è proprio uno dei testimoni,</p>
    <p><hi rend="#b">Peter Gomez</hi>, attuale direttore del</p>
    <p><hi rend="#i">fattoquotidiano.it</hi>e di</p>
    <p><hi rend="#i">FQMillennium</hi>, all’epoca giornalista de</p>
    <p><hi rend="#i">La Voce</hi>e</p>
    <p><hi rend="#i">Il Giornale</hi>diretti da</p>
    <p><hi rend="#b">Indro Montanelli</hi>, a spiegare ascissa ed ordinata di quella “discesa in campo”.</p>
    <p>“Chi spingeva perché lo facesse? Il suo grande amico, e qualcosa in più, <hi rend="#b">Bettino Craxi</hi>. Il leader socialista disse a Berlusconi (riferendosi alle sue tv ndr) : tu hai la bomba atomica, usala”. Detto, fatto. Un ancora snello, quasi calvo, ma comunque con pochi capelli naturali, presidente del Milan<hi rend="#b"> fonda in quattro e quattr’otto Forza Italia</hi>. Si allea agli ex missini di Fini, alla Lega di Bossi e all’area democristiana di Casini e in nemmeno tre mesi scavalca la “gioiosa macchina da guerra”, ovvero l’alleanza dei Progressisti capitanata da Achille Occhetto e vince le elezioni, salendo in pompa magna a palazzo Chigi.</p>
    <p>“Il motivo per cui Berlusconi fonda Forza Italia lo spiega in un’intervista Fedele Confalonieri che a un certo punto dice: se non l’avessimo fondata col cavolo che avremmo salvato il gruppo Fininvest”. Tra gli intervistati: <hi rend="#b">Achille Occhetto</hi>, all’epoca segretario del Partito Democratico della Sinistra, <hi rend="#b">Roberto Maroni</hi>, Ministro dell’Interno nel primo governo Berlusconi, <hi rend="#b">Gianni Pilo</hi>, uno dei fondatori di Forza Italia nonché sondaggista di fiducia di Berlusconi, <hi rend="#b">Paolo Romani</hi>, deputato di Forza Italia, i giornalisti <hi rend="#b">Bruno Vespa, Filippo Facci, Fabrizio Rondolino e Maria Teresa Meli</hi>. Co-prodotto da FremantleMedia Italia e A+E Networks Italia, <hi rend="#i">1994: L’anno zero</hi> è diretto Giampaolo Marconato, mentre gli autori sono Alessandro Garramone e Annalisa Reggi.</p>
  </main>
  <comments/>
</doc>