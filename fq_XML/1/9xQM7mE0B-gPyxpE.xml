<doc sitename="Il Fatto Quotidiano" title="Milan, l'ex patron Yonghong Li nei guai: non ha pagato i debiti, gli hanno requisito il passaporto - Il Fatto Quotidiano" author="Alessandra Colarizi" date="2018-10-19" url="https://www.ilfattoquotidiano.it/2018/10/19/milan-lex-patron-yonghong-li-nei-guai-non-ha-pagato-i-debiti-gli-hanno-requisito-il-passaporto/4702733/" hostname="ilfattoquotidiano.it" description="A distanza di circa tre mesi dalla cessione del Milan al fondo Elliot, il misterioso imprenditore cinese Li Yonghong, subentrato a Berlusconi nella proprietà del club lo scorso anno, torna sotto i riflettori mediatici per l’ennesima grana finanziaria. Secondo quanto riporta il South China Morning Post, Li è finito sulla lista nera degli individui “inaffidabili” …" categories="Sport" tags="Cina;Milan;Silvio Berlusconi;Yonghong Li" fingerprint="a32b6d1fd62b6d11">
  <main>
    <head rend="h1">Milan, l’ex patron Yonghong Li nei guai: non ha pagato i debiti, gli hanno requisito il passaporto</head>
    <graphic src="https://st.ilfattoquotidiano.it/wp-content/uploads/2018/06/27/Yonghong-Li-1300.jpg"/>
    <p>A distanza di circa tre mesi dalla cessione del Milan al <hi rend="#b">fondo Elliot</hi>, il misterioso imprenditore cinese <hi rend="#b">Li Yonghong</hi>, subentrato a <hi rend="#b">Berlusconi</hi> nella proprietà del club lo scorso anno, torna sotto i <hi rend="#b">riflettori mediatici</hi> per l’ennesima grana finanziaria. Secondo quanto riporta il <hi rend="#i">South China Morning Post</hi>, Li è finito sulla lista nera degli individui “<hi rend="#b">inaffidabili</hi>” a causa di diversi milioni di dollari di debiti non pagati. Per il tribunale intermedio di <hi rend="#b">Jingmen</hi>, l’imprenditore si sarebbe sottratto al pagamento di <hi rend="#b">60 milioni di yuan</hi> (8,7 milioni di dollari) nei confronti di una <hi rend="#b">società</hi><hi rend="#b">di investimento</hi> della provincia dello Hubei, oltre ad aver eluso una sanzione di 12 milioni di yuan. La confisca dei beni sarebbe stata resa impossibile dalla <hi rend="#b">mancanza</hi><hi rend="#b">di</hi><hi rend="#b">proprietà</hi> e depositi bancari a suo nome. Le autorità hanno comunque proceduto alla requisizione del <hi rend="#b">passaporto</hi>, inserendo l’imprenditore – residente a <hi rend="#b">Hong Kong</hi> – nel novero degli individui soggetti a <hi rend="#b">restrizioni</hi> per quanto riguarda l’accesso ai <hi rend="#b">servizi</hi><hi rend="#b">pubblici</hi>. Questo vuol dire che l’ex proprietario dei <hi rend="#b">Rossoneri</hi> si vedrà preclusa la possibilità di <hi rend="#b">viaggiare</hi> su treni ad alta velocità e in aereo, soggiornare in hotel costosi o richiedere una <hi rend="#b">carta</hi><hi rend="#b">di</hi><hi rend="#b">credito</hi>.</p>
    <p>Lo scorso luglio le <hi rend="#b">autorità cinesi</hi> avevano annunciato la registrazione di ulteriori 506 persone nella lista dei <hi rend="#b">soggetti</hi><hi rend="#b">schedati</hi> per reati finanziari o violazioni sui trasporti, portando il numero complessivo dei sanzionati a 673. Illustrando le <hi rend="#b">misure</hi> introdotte a inizio maggio, il <hi rend="#b"> China Daily</hi>, spiegava che chi “non riuscirà ad adempiere alle sentenze giudiziarie o risulterà coinvolto nel </p>
    <p>
      <hi rend="#b">commercio</hi>
    </p>
    <p><hi rend="#b">illegale</hi>di titoli verrà bandito da tutti i voli aerei, nazionali e internazionali, per 12 mesi”. Il recente</p>
    <p><hi rend="#b">giro di vite</hi>conferisce ufficialità a quanto già messo in pratica negli ultimi anni in maniera sperimentale con l’obiettivo di</p>
    <p><hi rend="#b">istituire</hi>entro il 2020 un sistema dei “crediti sociali” in grado di classificare ogni cittadino sulla base della propria condotta non solo finanziaria ma anche</p>
    <p><hi rend="#b">sociale</hi>. Stando a quanto riportava nel 2017 la Corte Suprema del Popolo, i cinesi interdetti all’acquisto di voli aerei sarebbero già oltre</p>
    <p><hi rend="#b">6 milioni</hi>.</p>
    <p>Che Li non fosse esattamente un soggetto “<hi rend="#b">affidabile</hi>”, almeno in Cina, era chiaro da tempo. Il passaggio della proprietà dei <hi rend="#b">Rossoneri</hi>, innescato dal mancato rimborso dei 32 milioni versati da <hi rend="#b">Elliott</hi> nel giugno 2018, è giunto dopo mesi di <hi rend="#b">indiscrezioni</hi> sulle reali disponibilità finanziarie dell’imprenditore. Secondo la ricostruzione fornita del sito<hi rend="#i"> sohu.com</hi>, nel 2014 Li era già stato sollecitato a ripianare il debito nei confronti della </p>
    <p><hi rend="#b">Hubei Jingjiu Investment Co.</hi>con una penale da parte di una commissione d’arbitrato, quindi ben prima di acquistare il</p>
    <p><hi rend="#b">Milan</hi>nell’aprile 2017.</p>
    <p>Nel luglio dello scorso anno era stata la <hi rend="#b">società cinese</hi> proprietaria per il 70% dell’<hi rend="#b">Inter Suning</hi> a finire nell’occhio del ciclone dopo che l’emittente statale <hi rend="#b">CCTV</hi> aveva messo in dubbio la <hi rend="#b">legalità</hi> dell’acquisizione. “Alcune aziende sono già molto indebitate in <hi rend="#b">patria</hi>, eppure spendono generosamente all’estero avvalendosi di prestiti bancari… Penso che molte operazioni di acquisto abbiano una bassa <hi rend="#b">probabilità</hi> di generare flussi di cassa e non posso escludere la possibilità si tratti di una copertura per <hi rend="#b">operazioni</hi><hi rend="#b">di riciclaggio</hi> di denaro”, commentava dagli studi televisivi <hi rend="#b">Yin Zhongli</hi>, ricercatore presso l’Accademia cinese delle scienze sociali, il think tank governativo più autorevole del paese.</p>
    <p>Da quando tre anni fa il presidente<hi rend="#b"> Xi Jinping</hi> ha lanciato un’ambiziosa riforma del <hi rend="#b">calcio</hi>, le aziende cinesi hanno speso decine di <hi rend="#b">miliardi di euro</hi> per l’acquisizione di oltre una dozzina tra i migliori club a <hi rend="#b">livello mondiale</hi>. Ma la coincidenza temporale tra lo shopping calcistico e l’inasprimento dei controlli sulla fuga di capitali all’estero ha generato non pochi sospetti. Alla fine del marzo 2017, <hi rend="#b">Pan Gongsheng</hi>, ex vice governatore della <hi rend="#b">People Bank of China</hi>, ha accusato le imprese sportive e quelle operanti nel settore dell’entertainment di “trasferire beni all’estero sotto la copertura di <hi rend="#b">accordi</hi> che non hanno alcun senso in un’ottica business”. Da allora i capitali cinesi hanno fatto marcia indietro. Lo scorso luglio, l’<hi rend="#b">Aston Villa</hi> è diventata la quinta squadra europea a sperimentare un’uscita parziale o totale degli investitori cinesi.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>