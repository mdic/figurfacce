<doc sitename="Il Fatto Quotidiano" title="Crisi governo, Maroni: &quot;Salvini? Ha sbagliato, doveva fare come Bossi nel '94 e ritirare i ministri. Ci sarà quasi certamente governo M5s-Pd&quot; - Il Fatto Quotidiano" author="F Q" date="2019-08-19" url="https://www.ilfattoquotidiano.it/2019/08/19/crisi-governo-maroni-salvini-ha-sbagliato-doveva-fare-come-bossi-nel-94-e-ritirare-i-ministri-ci-sara-quasi-certamente-governo-m5s-pd/5395808/" hostname="ilfattoquotidiano.it" description="“Salvini? Avrebbe dovuto ritirare i ministri dal governo, come fece Bossi nel 1994 col primo governo Berlusconi. Pensavo che l’avrebbe fatto, dopo le sue dichiarazioni di sfiducia agli inizi di agosto”. Così, a Omnibus (La7), l’ex segretario della Lega Roberto Maroni commenta la strategia di Matteo Salvini nella crisi di governo. L’ex ministro, che non …" categories="La7" tags="Crisi di Governo;Lega;Matteo Salvini;Movimento 5 Stelle;PD;Roberto Maroni;Silvio Berlusconi;Umberto Bossi" fingerprint="b055f2726385c12c">
  <main>
    <p>“<hi rend="#b">Salvini? Avrebbe dovuto ritirare i ministri dal governo, come fece Bossi nel 1994 col primo governo Berlusconi.</hi> Pensavo che l’avrebbe fatto, dopo le sue dichiarazioni di sfiducia agli inizi di agosto”. Così, a <hi rend="#b"> Omnibus</hi> (La7), l’ex segretario della</p>
    <p><hi rend="#b">Lega Roberto Maroni</hi>commenta la strategia di</p>
    <p><hi rend="#b">Matteo Salvini</hi>nella crisi di governo.</p>
    <p>L’ex ministro, che non nasconde la sua ilarità nel guardare <ref target="https://www.ilfattoquotidiano.it/2019/08/18/beppe-grillo-da-salvini-pugnalata-ma-i-ragazzi-assorbono-bene-e-in-video-finge-di-dialogare-con-bossi/5394925/">il video diffuso da Beppe Grillo circa il suo finto dialogo con Umberto Bossi su Salvini,</ref> spiega: “Se Salvini avesse fatto la stessa mossa di Bossi nel ’94, non ci sarebbe stato tutto questo tempo perso tra il dibattito in Aula, le dichiarazioni di </p>
    <p><hi rend="#b">Conte</hi>e poi forse il voto di sfiducia. Quando fai una certa mossa così improvvisa, inaspettata e sorprendente,</p>
    <p><hi rend="#b">devi andare fino in fondo, ma con rapidità.</hi>Come diceva</p>
    <p><hi rend="#b">Sun Tzu ne “L’arte della guerra”</hi>, quando ti muovi, sii rapido come il vento. E questo non è successo”.</p>
    <p>Maroni poi dà il suo pronostico sugli scenari futuri: “<hi rend="#b">Oggi, rispetto a una settimana fa, penso che sia più probabile un governo giallorosso, cioè un esecutivo M5s-Pd.</hi> Ovviamente, come suggerisce la logica, <hi rend="#b">se nascesse questo governo, questo sarebbe di legislatura.</hi> Non ha senso che <hi rend="#b">Pd e M5s</hi> si mettano insieme per 3 o 4 mesi, regalando a Salvini un vantaggio enorme. Dieci giorni fa avrei dato il 90% all’ipotesi di elezioni anticipate, adesso purtroppo, visto che sono favorevole alle elezioni a ottobre, <hi rend="#b">do il 10% al voto anticipato e il 90% al nuovo governo Pd-M5s</hi>“.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>