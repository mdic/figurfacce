<doc sitename="Il Fatto Quotidiano" title="Flavio Briatore sbotta: &quot;Silvio Berlusconi? Non l'ho contagiato io, e adesso mi avete rotto&quot; - Il Fatto Quotidiano" author="F Q" date="2020-09-03" url="https://www.ilfattoquotidiano.it/2020/09/03/flavio-briatore-sbotta-silvio-berlusconi-non-lho-contagiato-io-e-adesso-mi-avete-rotto/5918609/" hostname="ilfattoquotidiano.it" description="Una telefonata raggiunge Flavio Briatore a casa di Daniela Santanché, dove sta passando l’isolamento imposto dalla positività al covid-19. La notizia che Silvio Berlusconi, suo amico di vecchia data, è positivo è ovviamente arrivata anche a lui: “Ho saputo poco fa – dice a La Stampa – Sono molto dispiaciuto per lui, gli auguro di …" categories="Attualità" tags="Flavio Briatore;Silvio Berlusconi" fingerprint="8a8a24d9b3f4f07">
  <main>
    <p>Una telefonata raggiunge <hi rend="#b">Flavio Briatore a casa di Daniela Santanché</hi>, dove sta passando l’isolamento imposto dalla positività al covid-19. La notizia che <hi rend="#b">Silvio Berlusconi</hi>, suo amico di vecchia data, è positivo è ovviamente arrivata anche a lui: “Ho saputo poco fa – dice a <hi rend="#i"> La Stampa</hi> – Sono molto dispiaciuto per lui, gli auguro di superare il più velocemente possibile anche questa situazione. </p>
    <p><hi rend="#b">Spero che guarisca presto</hi>“. Il</p>
    <p><hi rend="#b">quotidiano torinese</hi>parla di un Flavio Briatore con voce dal tono “basso anzi, bassissimo”. E aggiunge che “il virus ha messo alla prova il fiato” del manager. Briatore precisa che l’amico è “un uomo tosto e supererà tutto con la solita forza”, assistito da una “equipe medica di grande valore”. La domanda sull’incontro a Villa Certosa avvenuto il 12 agosto (e ben documentato su Instagram), il giorno in cui è scoppiato il caos discoteche in Costa Smeralda, fa perdere la pazienza all’imprenditore. Possibile che il contagio sia avvenuto lì?</p>
    <p><hi rend="#b">Il manager sbotta</hi>: “Cosa c’entra? Non credo che dipenda dal nostro incontro…</p>
    <p><hi rend="#b">E adesso mi avete rotto</hi>“.</p>
  </main>
  <comments/>
</doc>