<doc sitename="Il Fatto Quotidiano" title="Mario Balotelli riparte da Berlusconi in Serie B: la degna fine di un &quot;non campione&quot; - Il Fatto Quotidiano" author="Lorenzo Vendemiale" date="2020-12-07" url="https://www.ilfattoquotidiano.it/2020/12/07/mario-balotelli-riparte-da-berlusconi-in-serie-b-la-degna-fine-di-un-non-campione/6028871/" hostname="ilfattoquotidiano.it" description="Balotelli è tornato. Sì, un’altra volta. Dopo la fuga in Inghilterra, la parentesi al Milan, il rilancio in Francia, il rimpatrio a Brescia, “Super Mario” – se così ancora si può chiamarlo – ha scelto di ripartire dal Monza. Cioè da Silvio Berlusconi, che in passato lo aveva definito “mela mercia” e apostrofato come “negro”, …" categories="Calcio" tags="Adriano Galliani;Mario Balotelli;Monza;Silvio Berlusconi" fingerprint="a9debf37f8ab24b1">
  <main><head rend="h1">Mario Balotelli riparte da Berlusconi in Serie B: la degna fine di un “non campione”</head><graphic src="https://st.ilfattoquotidiano.it/wp-content/uploads/2020/12/07/Balotelli-690x362.jpg"/><p><hi rend="#b">Balotelli è tornato</hi>. Sì, un’altra volta. Dopo la fuga in<hi rend="#b"> Inghilterra</hi>, la parentesi al<hi rend="#b"> Milan</hi>, il rilancio in <hi rend="#b">Francia</hi>, il rimpatrio a <hi rend="#b">Brescia</hi>, <ref target="https://www.ilfattoquotidiano.it/2020/12/05/mario-balotelli-al-monza-ce-laccordo-con-il-club-di-silvio-berlusconi/6027815/">“Super Mario” – se così ancora si può chiamarlo – ha scelto di ripartire dal Monza</ref>. Cioè da</p><p><hi rend="#b">Silvio Berlusconi</hi>, che in passato lo aveva definito “mela mercia” e apostrofato come “negro”,</p><p><ref target="https://www.ilfattoquotidiano.it/2018/07/21/una-che-va-con-un-negro-mi-fa-schifo-in-un-video-la-frase-choc-di-berlusconi-su-mario-balotelli-e-raffaella-fico/4507510/">nel famoso video</ref>. Ma se non ha funzionato a casa, dove doveva rinascere e invece non è mai riuscito ad incidere ed alla fine è stato praticamente</p><hi rend="#b">a</hi><hi rend="#b">sfondo razzista</hi>che a un certo punto era spuntato nel corso del processo Ruby<p><hi rend="#b">licenziato</hi>, perché non riprovarci in</p><p><hi rend="#b">Serie B</hi>. In fondo, potrebbe anche essere quello il suo</p><p><hi rend="#b">attuale valore</hi>.</p><p>Lo avevamo lasciato lo scorso marzo, subito prima del lockdown, alla sua <hi rend="#b">ultima apparizione</hi> in Serie A con la maglia del Brescia, conclusione anticipata di una stagione non indimenticabile: 19 presenze, <hi rend="#b">5 reti</hi>, incoraggiante all’inizio, poi sempre <hi rend="#b">più nervoso</hi>, avulso dal gioco e dal gruppo, sempre più Balotelli insomma, tanto da finire <hi rend="#b">fuori lista</hi>. Brescia, la squadra della sua città, è stata in fondo solo uno dei <hi rend="#b">tanti fallimenti</hi> della sua carriera. Non a caso dopo l’ultimo flop sembrava non lo volesse più <hi rend="#b">nessuno</hi>.</p><p>Si è allenato con i dilettanti del <hi rend="#b">Franciacorta</hi>, qualche voce (infondata) sul <hi rend="#b">Genoa</hi>, un abboccamento non concretizzato con i brasiliani del <hi rend="#b">Vasco da Gama</hi>. Alla fine il suo agente milionario <hi rend="#b">Mino Raiola</hi>, che gli aveva promesso tre palloni d’oro e invece probabilmente <hi rend="#b">ha contribuito al suo declino</hi>, gli ha trovato un altro ingaggio, sfruttando le sue buone relazioni con <hi rend="#b">Adriano Galliani</hi>, che in Brianza insieme a Berlusconi sogna di ricreare un piccolo surrogato del Milan. Al Monza pare guadagnerà poco meno di <hi rend="#b">mezzo milione di euro</hi>, più bonus legati a presenze e promozione, neanche male per sei mesi in Serie B.</p><p>Balotelli per il Monza è un rinforzo,<hi rend="#b"> una scommessa</hi>, un’operazione di <hi rend="#b">marketing</hi> a buon prezzo per chi tanto non bada a spese. Il Monza per Balotelli invece è l’ennesima, <hi rend="#b">ultima occasione</hi>. Probabilmente fuori tempo massimo. Tra social network e comparsate infelici al <hi rend="#b"> Grande Fratello Vip</hi> sembrava </p><p><hi rend="#b">quasi un ex</hi>, potrebbe non essere capace di fare la differenza nemmeno in Serie B. Ma se del Balotelli calciatore si sono perse le tracce da mesi, del Balotelli</p><p><hi rend="#b">campione</hi>non ci sono segnali da anni. Ancora oggi di lui si parla tanto, forse troppo, continua a suscitare entusiasmi e attenzioni</p><p><hi rend="#b">ingiustificate</hi>. Ogni stagione qualcuno prova a recuperarlo, ogni volta si spera che sia quella buona. Ma la verità è che sono anni che Balotelli</p><p><hi rend="#b">non dimostra nulla</hi>, se non tutte le ragioni per cui la carriera è stata quella che è stata.</p><p>Talento ne aveva,<hi rend="#b"> mezzi fisici straripanti</hi>, tecnici sopra la media. Ma tra intemperanze, litigi con compagni, allenatori, tifosi, condizione precaria, quando si è visto il <hi rend="#b">vero Balotelli</hi>? Forse <hi rend="#b">solo all’Inter</hi>, quando era un bambino prodigio (e già lì è riuscito a rovinarsi persino l’anno del<hi rend="#b"> Triplete</hi>). E durante quel mese magico degli <hi rend="#b">Europei 2012</hi>. Poi nulla, o quasi. In Inghilterra ha contribuito allo storico scudetto del <hi rend="#b">Manchester City</hi>, ma se ne sono liberati volentieri alla prima occasione. Al <hi rend="#b">Milan</hi> continui alti e bassi, solo in Francia ha segnato con più continuità ma in un <hi rend="#b">contesto minore</hi>. In carriera non ha mai superato le <hi rend="#b">venti reti</hi>. Chissà, magari le farà al Monza, in Serie B. Ma non stupiamoci se sia finito lì. In fondo, lui <hi rend="#b">un campione non lo è mai stato</hi>.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>