<doc sitename="Il Fatto Quotidiano" title="Rosatellum, Travaglio: &quot;Ci porterà a trasformismo e a compravendita di voti con inciucio finale e paralisi&quot; - Il Fatto Quotidiano" author="Gisella Ruccia" date="2017-10-26" url="http://www.ilfattoquotidiano.it/2017/10/26/rosatellum-travaglio-ci-portera-a-trasformismo-e-a-compravendita-di-voti-con-inciucio-finale-e-paralisi/3937441/" hostname="ilfattoquotidiano.it" description="“Rosatellum bis? È una legge che ci porterà al trasformismo e alla compravendita di voti per arrivare a un inciucio finale che sarà anche una paralisi, perché, come è noto, quando governano insieme, centrodestra e centrosinistra in Italia non fanno assolutamente niente“. Così a Otto e Mezzo (La7) il direttore de Il Fatto Quotidiano, Marco …" categories="La7" tags="Compravendita Parlamentari;Forza Italia;Marco Travaglio;Matteo Renzi;Movimento 5 Stelle;PD;Rosatellum;Silvio Berlusconi" fingerprint="2cad6401d7f282ad">
  <main>
    <p>“<hi rend="#b">Rosatellum bis</hi>? È una legge che ci porterà al<hi rend="#b"> trasformismo </hi>e alla<hi rend="#b"> compravendita di voti </hi>per arrivare a un<hi rend="#b"> inciucio finale che sarà anche una paralisi</hi>, perché, come è noto, <hi rend="#b">quando governano insieme, centrodestra e centrosinistra in Italia non fanno assolutamente niente</hi>“. Così a <hi rend="#b"> Otto e Mezzo</hi> (La7) il direttore de </p>
    <p><hi rend="#b">Il Fatto Quotidiano, Marco Travaglio</hi>, commenta la nuova legge elettorale. E spiega: “Ricordiamo che</p>
    <p><hi rend="#b">Enrico Letta</hi>è rimasto paralizzato per 9 mesi. Con</p>
    <p><hi rend="#b">Renzi</hi>peggio mi sento, perché ha fatto anche dei</p>
    <p><hi rend="#b">danni.</hi>Non è come in Germania dove fanno tutte le leggi prima di approvarle e prendono l’impegno giurato. Qua si mettono insieme soltanto per prendere il potere e poi non fanno nulla oppure fanno disastri. A questo ci porterà questa legge elettorale e loro lo sanno”. Travaglio aggiunge: “</p>
    <p>
      <hi rend="#b">Questa legge favorisce molto il centrodestra e un po’ il centrosinistra.</hi>
    </p>
    <p><hi rend="#b">L’obiettivo è tagliare le gambe al M5S e alla sinistra.</hi>Dato che queste simulazioni i partiti le hanno in casa e se le fanno fare prima di scrivere le leggi elettorali,</p>
    <p><hi rend="#b">o sono deficienti o hanno un progetto</hi>. Il vero nocciolo della questione è che coloro che hanno fatto questa legge sanno benissimo che</p>
    <p><hi rend="#b">la sera delle elezioni non ci sarà una maggioranza di centrodestra o una maggioranza di centrosinistra</hi>, per quanto drogate da quel premio nascosto nel meccanismo del Rosatellum. Sanno anche che questa legge” – continua – “</p>
    <p><hi rend="#b">è fatta apposta per sposarsi la mattina delle elezioni e per mettersi le corna la sera delle elezioni.</hi>Quindi, la sera delle elezioni Renzi non avrà praticamente coalizione e si ritroverà</p>
    <p><hi rend="#b">con Alfano che avrà l’1% e qualche Pisapia o portatore d’acqua.</hi>A destra, invece, la coalizione ce l’hanno, ma con progetti diversi.</p>
    <p><hi rend="#b">La Meloni e probabilmente Salvini non ci staranno mai a fare un governo col Pd</hi>, quindi Berlusconi saluterà i suoi due alleati e proverà a portare i voti che ha ottenuto con quel meccanismo insieme a quelli di Renzi per fare una grande coalizione”. E sottolinea: “</p>
    <p><hi rend="#b">Se i voti non bastano, li comprano, come hanno sempre fatto nelle legislature in cui comandava Berlusconi in cambio di soldi e come ha fatto Renzi in questa in cambio di poltrone</hi>. Punteranno e faranno leva sulla paura che hanno i neo-eletti di ritornare a votare e di rimettere in gioco quel posto che faticosamente si sono conservati”. Il direttore del Fatto chiosa: “</p>
    <p><hi rend="#b">Questa legge sarebbe una porcata anche se fosse fatta contro Forza Italia o contro la Lega o contro il Pd.</hi>E infatti il</p>
    <p><hi rend="#b">Porcellum</hi>fu fatto proprio contro il Pd, ma poi funzionò all’incontrario di come sperava Berlusconi, perché</p>
    <p><hi rend="#b">Prodi vinse nel 2006 grazie al Porcellum</hi>, mentre con il Mattarellum avrebbe rivinto Berlusconi. Ma queste sono le cose che succedono quando si vuole fare troppo i furbi”</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>