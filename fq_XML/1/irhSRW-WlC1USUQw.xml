<doc sitename="Il Fatto Quotidiano" title="&quot;Coi milioni di Silvio una biblioteca nella Valle dei Templi&quot;. Ma la Regione Siciliana smentisce Dell'Utri: &quot;Proposta bloccata già nel 2021&quot; - Il Fatto Quotidiano" author="Salvatore Frequente e Giuseppe Pipitone" date="2024-01-24" url="https://www.ilfattoquotidiano.it/2024/01/24/coi-milioni-di-silvio-una-biblioteca-nella-valle-dei-templi-ma-la-regione-siciliana-smentisce-dellutri-proposta-bloccata-gia-nel-2021/7421323/" hostname="ilfattoquotidiano.it" description="Senza troppa modestia aveva annunciato che l’avrebbe chiamata “Biblioteca Utriana“. Il cronista del Corriere non aveva mascherato lo stupore: “Il suo cognome diventa aggettivo?”. “Che male c’è?”, aveva replicato Marcello Dell’Utri. Erano i giorni in cui veniva aperto il testamento di Silvio Berlusconi e a lui, lo storico braccio destro di mille avventure, l’uomo di …" categories="Politica" tags="Agrigento;Marcello DellUtri;Silvio Berlusconi" fingerprint="6de118a4ad537938">
  <main>
    <head rend="h1">“Coi milioni di Silvio una biblioteca nella Valle dei Templi”. Ma la Regione Siciliana smentisce Dell’Utri: “Proposta bloccata già nel 2021”</head>
    <graphic src="https://st.ilfattoquotidiano.it/wp-content/uploads/2024/01/24/dellutribiblioteca-690x362.jpg"/>
    <p>Senza troppa modestia aveva annunciato che l’avrebbe chiamata “<hi rend="#b">Biblioteca Utriana</hi>“. Il cronista del <hi rend="#i">Corriere</hi> non aveva mascherato lo stupore: “Il suo cognome diventa aggettivo?”. “Che male c’è?”, aveva replicato <hi rend="#b">Marcello Dell’Utri</hi>. Erano i giorni in cui veniva aperto il testamento di <hi rend="#b">Silvio Berlusconi </hi>e a lui, lo storico braccio destro di mille avventure, <ref target="https://www.ilfattoquotidiano.it/in-edicola/articoli/2023/07/06/nel-testamento-di-berlusconi-il-dono-a-dellutri-trenta-milioni-di-euro-in-eredita-per-luomo-che-sapeva-tutto/7220609/">l’uomo di Arcore aveva lasciato ben trenta milioni di euro</ref>. “Sono sorpreso. Non me lo aspettavo perché nulla mi doveva il mio amico Silvio. Io ho dato tutto a lui, la mia vita, tutto”, confidava l’ex senatore, che ha scontato una </p>
    <p><hi rend="#b">condanna per concorso esterno a Cosa nostra</hi>senza mai pronunciare una sillaba contro</p>
    <p><hi rend="#b">l’amico di una vita</hi>. E ora che farà Dell’Utri con tutti quei soldi? “Serviranno anche per un progetto al quale lavoro da un anno. Una</p>
    <p><hi rend="#b">biblioteca di libri di letteratura siciliana</hi>nel cuore della</p>
    <p><hi rend="#b">Valle dei Templi</hi>“, annunciava il cofondatore di</p>
    <p><hi rend="#b">Forza Italia</hi>nel luglio scorso, spiegando che quello sarebbe stato il suo dono per</p>
    <p><hi rend="#b">Agrigento Capitale della Cultura 2025</hi>: “Sarà pronta per quella data”. A dicembre nuova intervista,</p>
    <p><ref target="https://www.ilfattoquotidiano.it/2023/12/02/marcello-dellutri-il-tumore-la-fila-di-gente-che-mi-chiede-denaro-e-le-partite-a-scacchi-con-lo-scassinatore/7371841/">questa volta a</ref>, e nuovo riferimento alla biblioteca, il “progetto su cui ormai concentro tutte le mie energie”. E invece ora si scopre che già all’epoca l’</p>
    <hi rend="#i">Il Giornale</hi>
    <p><hi rend="#b">Ente Parco Archeologico di Agrigento</hi>aveva</p>
    <p><hi rend="#b">rigettato la proposta di Dell’Utri</hi>. Non da qualche mese, ma addirittura dall’aprile del 2021, quindi</p>
    <p><hi rend="#b">due anni e mezzo prima</hi>dell’intervista concessa al quotidiano di via Solferino.</p>
    <p><hi rend="#b">Il rifiuto della Regione –</hi> La notizia è emersa nella serata di martedì all’<hi rend="#b">Assemblea regionale siciliana</hi>. L’assessore ai Beni culturali, <hi rend="#b">Francesco Scarpinato</hi>, ha risposto a un’interrogazione di <hi rend="#b">Valentina Chinnici</hi> del <hi rend="#b">Pd</hi>. La deputata regionale voleva chiarimenti su questa biblioteca che Dell’Utri aveva annunciato di voler costruire nella <hi rend="#b">Valle dei Templi</hi>. “Il <hi rend="#b">governo della Regione</hi> non ha <hi rend="#b">alcuna intenzione</hi> di assecondare la <hi rend="#b">proposta progettuale</hi> avanzata dal senatore”, ha assicurato Scarpinato, che è un esponente di <hi rend="#b">Fratelli d’Italia</hi> e fa parte della giunta guidata da <hi rend="#b">Renato Schifani</hi>, <hi rend="#b">berlusconiano di ferro</hi> da <hi rend="#b">quasi trent’anni</hi>. L’assessore ha spiegato che già nel dicembre del 2020 era arrivata all’<hi rend="#b">Ente Parco di Agrigento </hi>“una richiesta per l’istituzione di una <hi rend="#b">fondazione</hi> finalizzata alla realizzazione della <hi rend="#b">biblioteca siciliana</hi> con lo scopo di gestire un <hi rend="#b">importante patrimonio librario</hi>“. L’istanza era stata avanzata dalla <hi rend="#b">Fondazione Biblioteca di via Senato</hi> a <hi rend="#b">Milano</hi>, fondata da Dell’Utri nel 1999, che dispone di più di <hi rend="#b">centomila volumi</hi> organizzati in diversi fondi. Quattro mesi dopo, il 19 aprile del 2021, l’Ente aveva risposto di <hi rend="#b">non poter accogliere quella richiesta</hi>, visto che la legge regionale di istituzione del Parco non prevedeva un’ipotesi simile. “Per andare sui punti posti dagli onorevoli interroganti se sia intenzione del governo <hi rend="#b">assecondare la proposta progettuale</hi> avanzata dal <hi rend="#b">senatore Dell’Utri</hi>, se siano state attivate procedure volte alla realizzazione di tale biblioteca, emerge <hi rend="#b">inconfutabilmente</hi> che tale iniziativa è stata <hi rend="#b">bloccata</hi> fin dalla sua <hi rend="#b">originale proposta</hi>“, ha concluso dunque l’assessore ai Beni culturali.</p>
    <p><hi rend="#b">Quei dettagli sul progetto –</hi> Una risposta che ha “pienamento soddisfatto” la consigliera del Pd: “Assessore – ha replicato Chinnici – avere una <hi rend="#b">biblioteca Utriana nella Valle dei Templi</hi>, con un donativo lasciato da <hi rend="#b">Silvio Berlusconi</hi>, di <hi rend="#b">trenta milioni di euro,</hi> eccetera, eccetera, penso che sarebbe stata, soprattutto nei prossimi anni di Agrigento Capitale della Cultura, uno <hi rend="#b">smacco terrificante</hi>, un qualcosa di <hi rend="#b">profondamente negativo</hi>, quindi di fronte alle sue rassicurazioni…”. All’esponente del Pd, però, qualcosa continuava a non tornare: “L’unica cosa non capisco perché il senatore… non me la sono <hi rend="#b">inventata la notizia</hi>, c’era una <hi rend="#b">circostanziata intervista</hi> del senatore Dell’Utri…”. E in effetti le perplessità della deputata Chinnici sono condivisibili. Già nella sua intervista al <hi rend="#i">Corriere</hi>, infatti, Dell’Utri non si limitava ad annunciare la nascita della”<hi rend="#b">Biblioteca Utriana</hi>“, ma forniva anche tutta una serie di dettagli: sarebbe sorta “a trecento metri dal <hi rend="#b">Tempio della Concordia</hi>“, con un costo di “<hi rend="#b">qualche milione</hi>“, che sarebbero serviti anche per un “<hi rend="#b">laboratorio di restauro del libro</hi> e della carta, oltre a un <hi rend="#b">master in biblioteca</hi> e un master in economia legato a editoria e libri”. Al <hi rend="#i">Giornale</hi>, invece, spiegava che la Biblioteca Utriana avrebbe custodito “più di <hi rend="#b">12mila volumi</hi> e alcuni pezzi unici: il manoscritto del <hi rend="#b">Mastro Don Gesualdo</hi>, lettere autografe di Campana e Pirandello, il carteggio di 2mila lettere del <hi rend="#b">Barone Vincenzo Mortillaro</hi>, autore nell’800 di uno straordinario Dizionario siciliano-italiano”. Insomma a sentire lo storico braccio destro di Berlusconi sembrava che il progetto per la biblioteca nella Valle dei Templi fosse già ben avviato.</p>
    <p><hi rend="#b">Dell’Utri non risponde –</hi> D’altra parte già durante un <ref target="https://www.ilfattoquotidiano.it/2021/10/14/dopo-25-anni-dellutri-ammette-mangano-ad-arcore-poteva-tenere-lontano-i-malintenzionati-cerano-i-rapimenti-berlusconi-vide-lui-e-cina-e-disse-accidenti-che-facce/6354222/"> surreale colloquio col Foglio</ref> – in cui rivelava alcuni inediti episodi relativi </p>
    <p><ref target="https://www.ilfattoquotidiano.it/2021/10/14/dopo-25-anni-dellutri-ammette-mangano-ad-arcore-poteva-tenere-lontano-i-malintenzionati-cerano-i-rapimenti-berlusconi-vide-lui-e-cina-e-disse-accidenti-che-facce/6354222/">all’assunzione di</ref>nella villa di</p>
    <hi rend="#b">Vittorio Mangano</hi>
    <p><hi rend="#b">Arcore</hi>– Dell’Utri annunciava di stare “allestendo una</p>
    <p><hi rend="#b">biblioteca siciliana</hi>nella</p>
    <p><hi rend="#b">Valle dei Templi</hi>“. Era</p>
    <p><hi rend="#b">l’ottobre</hi>del</p>
    <p><hi rend="#b">2021</hi>e all’epoca la richiesta della</p>
    <p><hi rend="#b">Fondazione</hi>dell’ex senatore era già stata rigettata da sei mesi dall’</p>
    <p><hi rend="#b">Ente Parco di Agrigento</hi>, almeno a prendere per buone le date fornite all’Ars dall’assessore ai Beni culturali della Sicilia. Perché allora Dell’Utri continua ad annunciare – ormai da più di due anni – la nascita di questa biblioteca?</p>
    <p><hi rend="#i">Ilfattoquotidiano.it</hi>ha provato a porgli la domanda direttamente: l’ex senatore, però, non ha mai risposto alle telefonate e ai messaggi. Chissà, dunque, se entro il 2025</p>
    <p><hi rend="#b">Agrigento</hi>potrà effettivamente vantarsi di avere questa fantomatica</p>
    <p><hi rend="#b">Biblioteca Utriana</hi>. Indipendemente dal valore dei libri ha già comunque un primato: sarebbe probabilmente l’unica biblioteca al mondo intitolata a un pregiudicato</p>
    <p><hi rend="#b">per fatti di mafia</hi>.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>