<doc sitename="Il Fatto Quotidiano" title="Emilio Fede su Silvio Berlusconi: &quot;Dovevo raggiungerlo ma sono ai domiciliari. Poi alla nostra età, lui un anziano, io un vecchio...&quot; - Il Fatto Quotidiano" author="F Q" date="2020-09-03" url="https://www.ilfattoquotidiano.it/2020/09/03/emilio-fede-su-silvio-berlusconi-dovevo-raggiungerlo-ma-sono-ai-domiciliari-poi-alla-nostra-eta-lui-un-anziano-io-un-vecchio/5918642/" hostname="ilfattoquotidiano.it" description="“Lui era ancora in Francia. Mi ha detto che non era più a casa di Marina e aveva affittato una proprietà con la piscina per stare più comodo. Mi ha anche proposto di raggiungerlo“: queste le parole di Emilio Fede a La Stampa sull’ultima volta in cui ha sentito al telefono l’amico Silvio Berlusconi. “Alla …" categories="Attualità" tags="Coronavirus;Emilio Fede;Flavio Briatore;Silvio Berlusconi" fingerprint="27f992bdbf17c221">
  <main>
    <p>“<hi rend="#b">Lui era ancora in Francia</hi>. Mi ha detto che <hi rend="#b">non era più a casa di Marina</hi> e aveva affittato una proprietà con la piscina per stare più comodo. <hi rend="#b">Mi ha anche proposto di raggiungerlo</hi>“: queste le parole di <hi rend="#b">Emilio Fede</hi> a <hi rend="#i"> La Stampa</hi> sull’ultima volta in cui ha sentito al telefono l’amico </p>
    <p><hi rend="#b">Silvio Berlusconi</hi>. “Alla nostra età – ha aggiunto ancora il giornalista – lui è un anziano, io un vecchio, ci ho pensato ma poi ho detto: tu hai ancora problemi giudiziari aperti,</p>
    <p><hi rend="#b">io sono ai domiciliari</hi>, ma dove andiamo?”. Condannato per favoreggiamento della prostituzione in via definitiva a</p>
    <p><hi rend="#b">4 anni e 7 mesi</hi>nel</p>
    <p><hi rend="#b">processo Ruby Bis</hi>, Fede</p>
    <p><ref target="https://www.ilfattoquotidiano.it/2019/10/11/ruby-bis-emilio-fede-scontera-la-pena-a-casa-ha-88-anni-in-carcere-soffrirebbe/5510894/">nell’ottobre scorso ha ottenuto di poter scontare la pena a casa</ref>e a giugno ha chiesto in via provvisoria l’affidamento in prova ai</p>
    <p><hi rend="#b">servizi sociali</hi>.</p>
    <p>L’ex direttore del <hi rend="#i">Tg4</hi> esclude che Berlusconi abbia fatto feste o “cose del genere”, sicuro che il “professor Zangrillo glielo abbia sconsigliato” e per quanto riguarda Briatore, azzarda: “Non so se con Silvio siano veramente amici”. Improbabile, a suo parere, che a contagiare Berlusconi <hi rend="#b">siano stati i figli</hi> perché “saranno stati sicuramente attenti”. Infine Fede ricorda l’episodio che descrive meglio il suo rapporto con Berlusconi: “Tornavamo dalla Sardegna col suo aereo. Era brutto tempo e lui, anche se non lo ammette, <hi rend="#b">ha paura di volare</hi>. Mi chiedeva di guardare dal finestrino al posto suo per non guardare fuori. A un certo punto mi ha preso la mano e mi ha detto: ‘È come se ci conoscessimo fin da ragazzi’. Il mio <hi rend="#b">sogno</hi>, oltre alla buona salute di mia moglie Diana, <hi rend="#b">è che me lo ripeta</hi>“.</p>
  </main>
  <comments/>
</doc>