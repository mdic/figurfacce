<doc sitename="Il Fatto Quotidiano" title="Sicilia, &quot;Berlusconi sempre assolto&quot;. A Catania tra i fan di Silvio, che promette mari e monti e spara sul M5s - Il Fatto Quotidiano" author="Saul Caia" date="2017-11-03" url="http://www.ilfattoquotidiano.it/2017/11/03/sicilia-berlusconi-sempre-assolto-a-catania-tra-i-fan-di-silvio-che-promette-mari-e-monti-e-spara-sul-m5s/3954276/" hostname="ilfattoquotidiano.it" description="“I cinque stelle sono pauperisti e giustizialisti, senza nessuna preparazione amministrativa, d’altronde in tutte le città dove sono al governo è un disastro, Roma in testa”. Il Cavaliere torna a Catania dopo 8 anni, in occasione della candidatura a governatore di Nello Musumeci, concentrando gran parte del suo discorso sul movimento di Grillo, senza mai …" categories="Politica" tags="Elezioni Regionali Sicilia;Movimento 5 Stelle;Nello Musumeci;Sicilia;Silvio Berlusconi" fingerprint="a0a4d608cbf6431d">
  <main>
    <p>“I cinque stelle sono pauperisti e giustizialisti, senza nessuna preparazione amministrativa, d’altronde in tutte le città dove sono al governo è un disastro, Roma in testa”. Il <hi rend="#b">Cavaliere</hi> torna a <hi rend="#b">Catania</hi> dopo 8 anni, in occasione della candidatura a governatore di <hi rend="#b">Nello Musumeci</hi>, concentrando gran parte del suo discorso sul movimento di <hi rend="#b">Grillo</hi>, senza mai sfiorare il Pd di <hi rend="#b">Renzi</hi> o la minoranza della sinistra. Ad attenderlo una folla di sostenitori che riempie ogni angolo della sala, e molti big del forzismo siciliano a partire dagli ex ministri <hi rend="#b">Stefania Prestigiacomo</hi> e <hi rend="#b">Gianfranco Micciché</hi>, ma anche <hi rend="#b">Gaetano Armao</hi> designato vicepresidente e assessore al Bilancio in caso di vittoria del governo Musumeci, insieme a <hi rend="#b">Vittorio Sgarbi</hi> scelto per la delega alla Cultura. L’ex Premier si sente già in campagna elettorale per le nazionali, proponendo per la Sicilia un “piano Marshall” con massicci investimenti in infrastrutture, compreso l’ormai trasversale <hi rend="#b">ponte sullo Stretto</hi>, oltre al rafforzamento dei porti e al <hi rend="#b">Casinò a Taormina</hi>. Ma non mancano anche progetti turistici che coinvolgono <hi rend="#b">Baleari</hi> e <hi rend="#b">Malta</hi>. Nel corso del lungo discorso, l’attenzione è sempre rivolta ai grillini, con la stoccata a <hi rend="#b">Luigi Di Maio</hi> che “si è presentato nella sua cittadina per essere eletto consigliere ed ha preso cinquantanove voti”, mentre “con 159 telefonate è diventato presidente della Camera”. Per i tanti <hi rend="#b">sostenitori</hi> del Cavaliere presenti in sala, non è un problema se le liste sono piene di ‘impresentabili’, perché “anche gli altri partiti ne sono pieni”. Se invece si fa riferimento all’<ref target="http://www.ilfattoquotidiano.it/2017/10/31/stragi-di-mafia-berlusconi-e-dellutri-indagati-firenze-dopo-le-intercettazioni-di-graviano-audio-esclusivo/3946945/">indagine di Firenze sulle stragi di mafia che vede coinvolti Berlusconi e l’ex fondatore di Forza Italia Marcello Dell’Utri</ref>, la risposta è unanime: “Lo attaccano solo quando ci sono le elezioni”</p>
    <p>Gentile lettore, la pubblicazione dei commenti è sospesa dalle 20 alle 9, i commenti per ogni articolo saranno chiusi dopo 72 ore, il massimo di caratteri consentito per ogni messaggio è di 1.500 e ogni utente può postare al massimo <hi rend="#b">150 commenti alla settimana</hi>. Abbiamo deciso di impostare questi limiti per migliorare la qualità del dibattito. È necessario attenersi <ref target="http://www.ilfattoquotidiano.it/termini-e-condizioni-dutilizzo/"> Termini e Condizioni di utilizzo del sito (in particolare punti 3 e 5)</ref>: evitare gli insulti, le accuse senza fondamento e mantenersi in tema con la discussione. I commenti saranno pubblicati dopo essere stati letti e approvati, ad eccezione di quelli pubblicati dagli utenti in white list (vedere il punto 3 della nostra policy). Infine non è consentito accedere al servizio tramite account multipli. Vi preghiamo di segnalare eventuali problemi tecnici al nostro </p>
    <p><ref target="mailto:tech+comments@ilfattoquotidiano.it">supporto tecnico</ref>La Redazione</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>