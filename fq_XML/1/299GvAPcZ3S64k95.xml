<doc sitename="Il Fatto Quotidiano" title="Governo, Berlusconi: &quot;Qualunque sia la soluzione, attuarla subito&quot;. E Brunetta: &quot;Conte ter? Italiani vogliono un esecutivo, non la crisi&quot; - Il Fatto Quotidiano" author="F Q" date="2021-01-14" url="https://www.ilfattoquotidiano.it/2021/01/14/governo-berlusconi-qualunque-sia-la-soluzione-attuarla-subito-e-brunetta-conte-ter-italiani-vogliono-un-esecutivo-non-la-crisi/6066066/" hostname="ilfattoquotidiano.it" description="“Non sono preoccupato per le mie condizioni, mi preoccupo per quelle di tanti italiani vittime del Covid” e, di conseguenza, “per il rischio che la crisi politica che si è aperta aggravi la paralisi decisionale del Paese in un momento così difficile”. Al termine di una giornata di apprensione per il suo stato di salute, …" categories="Politica" tags="Centrodestra;Forza Italia;Giuseppe Conte;Matteo Salvini;Silvio Berlusconi" fingerprint="799e1e7549074125">
  <main><head rend="h1">Governo, Berlusconi: “Qualunque sia la soluzione, attuarla subito”. E Brunetta: “Conte ter? Italiani vogliono un esecutivo, non la crisi”</head><graphic src="https://st.ilfattoquotidiano.it/wp-content/uploads/2021/01/14/brunetta-berlusconi-1200x630.jpg"/><p>“Non sono preoccupato per le <hi rend="#b">mie condizioni</hi>, mi preoccupo per quelle di tanti italiani <hi rend="#b">vittime del Covid</hi>” e, di conseguenza, “per il rischio che la <hi rend="#b">crisi politica</hi> che si è aperta aggravi la <hi rend="#b">paralisi decisionale del Paese</hi> in un momento così difficile”. <ref target="https://www.ilfattoquotidiano.it/2021/01/14/silvio-berlusconi-ricoverato-in-ospedale-nel-principato-di-monaco-zangrillo-problema-cardiaco-ho-imposto-il-ricovero/6065651/">Al termine di una giornata di apprensione per il suo stato di salute</ref>, il presidente di Forza Italia <hi rend="#b">Silvio Berlusconi</hi> cerca di rassicurare i suoi elettori: “Il mio <hi rend="#b">ricovero</hi> si è reso necessario solo per alcuni <hi rend="#b">accertamenti poco più che di routine</hi> impostimi dalla prudenza dei miei medici curanti”. In una nota spiega quindi di essere “in costante contatto” con i suoi “collaboratori e i <hi rend="#b">protagonisti della vita pubblica</hi>“. Ma mentre il suo partito rilascia un <hi rend="#b">comunicato congiunto</hi> con gli altri partner del <hi rend="#b">centrodestra</hi> per chiedere che “<hi rend="#b">Giuseppe Conte</hi> venga in Parlamento a prendere atto di una crisi conclamata” per poi andare a <hi rend="#b">elezioni</hi>, le parole dell’ex premier sono più sibilline: “<hi rend="#b">Qualunque sia la soluzione</hi>, è necessario attuarla al più presto, senza perdere neppure un giorno nei tatticismi della <hi rend="#b">politica di palazzo</hi>“.</p><p>Berlusconi da un lato bacchetta la maggioranza per la crisi innescata da <hi rend="#b">Matteo Renzi</hi> in piena pandemia e dall’altro lascia aperti tutti gli scenari. O quantomeno non li esclude pubblicamente, mantenendosi in equilibrio tra chi, come Salvini e Meloni, rivendica <hi rend="#b">l’unità del centrodestra</hi> nel dire no all’operazione “<hi rend="#b">costruttori</hi>“, e chi vede in pezzi di <hi rend="#b">Forza Italia</hi><ref target="https://www.ilfattoquotidiano.it/2021/01/14/crisi-di-governo-i-movimenti-per-radunare-i-responsabili-chi-sono-e-quanti-i-senatori-potenzialmente-disposti-a-sostenere-conte/6064376/">una possibile sponda per garantire la continuità di mandato a Conte premier</ref>. Uno dei principali indiziati è <hi rend="#b">Renato Brunetta</hi>, che raggiunto dall’<hi rend="#i">Adnkronos</hi> gioca sul filo dell’ironia: ci sarà un <hi rend="#b">Conte ter</hi>? “Io dico 1 X 2″, dice l’ex ministro. Poi aggiunge: “Gli italiani <hi rend="#b">non vogliono la crisi</hi>, non vogliono che l’Italia <hi rend="#b">perda la sua guida di governo</hi>. Gli italiani vogliono un governo che governi, sia sull’economia – pensiamo allo <hi rend="#b">scostamento di bilancio</hi> e al relativo decreto ristori per 25 miliardi di euro – sia sul <hi rend="#b">Recovery</hi> e i rapporti con l’Europa, sia per garantire la prosecuzione del <hi rend="#b">piano vaccinale</hi>“. E’ quindi necessario, conclude, che “il governo e il Parlamento si mettano <hi rend="#b">in sintonia</hi> con i desiderata degli italiani”.</p><p>Brunetta ancora non mostra le carte, anche perché <ref target="https://www.ilfattoquotidiano.it/in-edicola/articoli/2021/01/14/i-responsabili-per-adesso-fermi-al-palo-cera-la-fila/6065061/">per i vertici azzurri l’opzione di soccorrere Pd e M5s è al momento fuori discussione</ref>. “Tocca ai partiti di sinistra fare in fretta e far sapere agli italiani cosa intendono fare. Noi </p><p><hi rend="#b">non daremo mai voti a favore di governi di sinistra</hi>“, ha ribadito il numero due di Fi</p><p><hi rend="#b">Antonio Tajani</hi>. “La nostra posizione è chiara. Il problema è del governo, vediamo i contenuti sul Recovery. Abbiamo sempre fatto tutto quel che serviva per tutelare gli</p><p><hi rend="#b">interessi degli italiani</hi>”. Resta però da capire come verranno lette dai parlamentari le</p><p><hi rend="#b">parole</hi>del fondatore di Fi. I nomi che circolano come potenziali “costruttori”, oltre a Brunetta,</p><p><ref target="https://www.ilfattoquotidiano.it/2021/01/14/crisi-di-governo-i-movimenti-per-radunare-i-responsabili-chi-sono-e-quanti-i-senatori-potenzialmente-disposti-a-sostenere-conte/6064376/">sono quelli di</ref>. Una lista che potrebbe allungarsi se Berlusconi dovesse scegliere la linea del</p><hi rend="#b">Renata Polverini, Deborah Bergamini</hi>e<hi rend="#b">Osvaldo Napoli</hi><p><hi rend="#b">silenzio-assenso</hi>.</p><p>Per <hi rend="#b">Fratelli d’Italia</hi> e <hi rend="#b">Lega</hi>, invece, l’opzione numero 1 di fronte alla crisi resta quella del <hi rend="#b">ritorno alle urne</hi>. Salvini, che in giornata ha telefonato a Berlusconi per sincerarsi delle sue condizioni di salute, trovandolo “sereno e di buonumore”, ha fatto sapere di aver sentito anche il capo dello Stato. “Ho appena parlato con il Presidente Mattarella, gli ho chiesto non solo a nome del centrodestra unito, ma a nome di <hi rend="#b">60 milioni di italiani</hi> che non stanno capendo cosa succede di <hi rend="#b">fare in fretta</hi>“, ha dichiarato al termine del vertice con gli alleati. “Se c’è un governo vorremmo saperlo. Conte non può star lì altri giorni: <hi rend="#b">o si dimette al Quirinale o viene in Parlamento</hi> e ci dice se ha trovato per strada <hi rend="#b">qualche senatore</hi>“. Anche Giorgia Meloni sostiene che “Conte avrebbe già dovuto dimettersi o presentarsi alle Camere”. A suo parere, “l’unica cosa seria, responsabile, in questa fase<hi rend="#b"> è andare al voto</hi>“. Poi rassicura sulla tenuta di Forza Italia di fronte al tentativo di Pd e M5s di trovare una nuova maggioranza in Parlamento dopo la dipartita dei renziani. “Ho sentito Berlusconi, stava bene, come speravo, e <hi rend="#b">abbiamo condiviso le cose</hi> che ci siamo detti questa sera” al vertice del centrodestra.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>