<doc sitename="Il Fatto Quotidiano" title="&quot;Sciagura&quot;, &quot;ipocrisia&quot;, &quot;piano anti-Draghi&quot;: ecco le strampalate accuse alla petizione del Fatto per Liliana Segre capo dello Stato - Il Fatto Quotidiano" author="Paolo Frosina" date="2021-10-26" url="https://www.ilfattoquotidiano.it/2021/10/26/sciagura-ipocrisia-piano-anti-draghi-ecco-le-strampalate-accuse-alla-petizione-del-fatto-per-liliana-segre-capo-dello-stato/6369052/" hostname="ilfattoquotidiano.it" description="FIRMA ANCHE TU SU CHANGE.ORG E SOSTIENI LA CANDIDATURA DI LILIANA SEGRE A PRESIDENTE DELLA REPUBBLICA ITALIANA “Una sciagura“, un'”ipocrisia”, persino un “giallo” che nasconde strategie inconfessabili: la petizione lanciata dal Fatto Quotidiano – e firmata da oltre trentamila persone in poche ore – per la candidatura di Liliana Segre al Quirinale ha fatto storcere …" categories="Politica" tags="Forza Italia;Il Fatto Quotidiano;Ilfattoquotidiano.it;Liliana Segre;Quirinale;Silvio Berlusconi" fingerprint="2daf189a71594049">
  <main><head rend="h1">“Sciagura”, “ipocrisia”, “piano anti-Draghi”: ecco le strampalate accuse alla petizione del Fatto per Liliana Segre capo dello Stato</head><graphic src="https://st.ilfattoquotidiano.it/wp-content/uploads/2021/10/26/liliana-segre-690x362.jpg"/><p>“<hi rend="#b">Una sciagura</hi>“, un'”ipocrisia”, persino un “<hi rend="#b">giallo</hi>” che nasconde <hi rend="#b">strategie inconfessabili</hi>: <ref target="https://www.ilfattoquotidiano.it/2021/10/26/vogliamo-liliana-segre-al-quirinale-firma-la-petizione-del-fatto-quotidiano/6368385/">la petizione lanciata dal Fatto Quotidiano – e firmata da oltre trentamila persone in poche ore – per la candidatura di Liliana Segre al Quirinale</ref> ha fatto storcere il naso a molti. Un malcelato </p><p><hi rend="#b">fastidio</hi>per il fatto che a esporsi per la senatrice a vita sopravvissuta alla Shoah sia un giornale “</p><p><hi rend="#b">nemico</hi>“, ritenuto – evidentemente –</p><p><hi rend="#b">non degno</hi>di combattere questa nobile battaglia. E quindi via alla</p><p><hi rend="#b">delegittimazione</hi>condita con un pizzico di snobismo: di buon mattino la prima pietra è quella della firma de</p><p><hi rend="#i">La Stampa</hi></p><p><hi rend="#b">Jacopo Iacoboni</hi>, che ci accusa, in sostanza, di poco tatto. “Liliana Segre era una meravigliosa</p><p><hi rend="#b">candidata naturale</hi>alla presidenza della Repubblica. Il suo nome era già</p><p><hi rend="#b">riservatamente all’attenzione</hi>(non è specificato di chi,</p><p><hi rend="#i">ndr</hi>)”, twitta col sussiego di chi certe cose le sa. Per concludere: “È una sciagura che il</p><p><hi rend="#i">Fatto</hi>la lanci oggi come sua candidata”. Insomma, va bene volere la Segre, basta</p><p><hi rend="#b">non dirlo troppo forte</hi>(e che lo dicano solo quelli giusti). E se non sarà lei la nuova inquilina del Colle, Iacoboni sa già a chi dare la colpa.</p><quote><p>Liliana Segre era una meravigliosa candidata naturale alla presidenza della Repubblica. Il suo nome era già riservatamente all’attenzione.</p><p>È una sciagura che Il Fatto la lanci oggi come sua candidata.</p><ref>pic.twitter.com/9LWLS7zBUT</ref><p>— jacopo iacoboni (@jacopo_iacoboni)</p><ref>October 26, 2021</ref></quote><p>Ci va giù pesante anche un altro giornalista, in questo caso prestato alla politica. <hi rend="#b">Andrea Cangini</hi>, già direttore del <hi rend="#i">Quotidiano Nazionale </hi>e dal 2018 senatore di Forza Italia, mette in dubbio la coerenza del <hi rend="#i">Fatto </hi>nel lanciare la campagna, che a suo dire “<hi rend="#b">ha l’odore acre dell’ipocrisia</hi>“. Perché? Tenetevi forte: per una frase di <hi rend="#b">Beppe Grillo</hi> nel <hi rend="#b">2012</hi>, quando il fondatore M5s lanciò sul proprio blog un sondaggio per chiedere l’eliminazione della carica dei senatori a vita, che <ref target="https://www.ilfattoquotidiano.it/2012/08/28/grillo-referendum-online-contro-senatori-a-vita-decisivi-e-non-muoiono-mai/336342/">“non muoiono mai, o almeno muoiono molto più tardi”, scrisse</ref> (una frase che gli attirò addosso una montagna di polemiche). Ecco: secondo il Cangini-pensiero, queste parole di nove anni fa – di Beppe Grillo, non del Fatto – rendono ipocrita l’auspicio di vedere la senatrice Segre al Colle al posto di <hi rend="#b">Silvio Berlusconi</hi>, pregiudicato fondatore di Forza Italia. Un sillogismo così <hi rend="#b">spericolato</hi> che è persino difficile da commentare (e infatti il tweet del senatore azzurro rimane pressoché ignorato).</p><quote><p>È vero che Beppe Grillo non le ha dato di “vecchia puttana” come fece con la Montalcini, limitandosi a lamentare che certi senatori a vita “non muoiono mai”, ma la campagna del</p><ref>#Fatto</ref>di Marco<ref>#Travaglio</ref>per<ref>#LilianaSegre</ref>presidente della Repubblica ha l’odore acre dell’ipocrisia<p>— Andrea Cangini (@andrea_cangini)</p><ref>October 26, 2021</ref></quote><p><graphic src="https://st.ilfattoquotidiano.it/wp-content/uploads/2021/10/26/Cattura-300x96.jpg"/><hi rend="#b"> Secolo d’Italia</hi>. L’ex house organ del Movimento Sociale e di Alleanza Nazionale, ridotto a una semi-clandestina versione online diretta da </p><p><hi rend="#b">Italo Bocchino</hi>, dedica alla nostra iniziativa un intero articolo firmato da tal Lucio Meo. Titolo: “</p><p><hi rend="#b">Il giallo del Quirinale</hi>: Travaglio lancia la candidatura di Liliana Segre</p><p><hi rend="#b">per colpire Draghi</hi>“. Meo assicura che “il giochino di sparare sul Cavaliere proponendo la Segre è di</p><p><hi rend="#b">facile lettura</hi>“. Eccola, semplicissima: “Si tratta di un gioco di interdizione nei confronti di Mario Draghi, il vero nemico del pupillo Conte e l’unico favoritissimo candidato per il Quirinale”. A questo punto l’estensore sembra non convincersi troppo nemmeno da solo. “Si dirà: ma se Draghi va al Colle, non è meglio per i contiani?”, si auto-obietta. Ebbene no, si risponde, perché – attenzione – “quell’ipotesi è strettamente legata all’investitura per palazzo Chigi del delfino di Draghi, l’attuale ministro dell’Economia</p><p><hi rend="#b">Franco</hi>, che di fatto sancirebbe l’inizio di un</p><p><hi rend="#b">regime tecnocratico</hi>contro il quale i travagliani (ma anche la destra della Meloni) si battono. Altro che Berlusconi…”. Di fronte a una ricostruzione così originale, il</p><p><hi rend="#i">Fatto</hi>non può che dichiarare il proprio</p><p><hi rend="#b">ko tecnico</hi>per manifesta inferiorità. E invitare ancora una volta tutti i propri lettori – e non solo –</p><p><ref target="https://www.change.org/p/a-tutti-i-grandi-elettori-del-parlamento-italiano-vogliamo-liliana-segre-al-quirinale">a firmare su</ref></p><hi rend="#i">change.org</hi>perché Liliana Segre sia la prossima presidente della Repubblica italiana.</main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>