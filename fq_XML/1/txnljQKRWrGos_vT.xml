<doc sitename="Il Fatto Quotidiano" title="Telefonata Draghi-Berlusconi: &quot;Condiviso il percorso sulla delega per la riforma fiscale&quot; - Il Fatto Quotidiano" author="F Q" date="2021-10-08" url="https://www.ilfattoquotidiano.it/2021/10/08/telefonata-draghi-berlusconi-condiviso-il-percorso-sulla-delega-per-la-riforma-fiscale/6348463/" hostname="ilfattoquotidiano.it" description="Draghi e Berlusconi a colloquio nemmeno 24 ore dopo l’incontro tra il premier e Salvini" categories="Politica" tags="Mario Draghi;Silvio Berlusconi" fingerprint="cbbc9a32290add11">
  <main>
    <head rend="h1">Telefonata Draghi-Berlusconi: “Condiviso il percorso sulla delega per la riforma fiscale”</head>
    <graphic src="https://st.ilfattoquotidiano.it/wp-content/uploads/2021/10/08/Draghi-berlusconi-690x362.jpg"/>
    <p>Nemmeno 24 ore dopo <ref target="https://www.ilfattoquotidiano.it/2021/10/07/governo-salvini-vede-draghi-dora-in-poi-confronto-una-volta-a-settimana-palazzo-chigi-impegno-sulle-tasse-e-le-riaperture/6346214/">l’incontro chiarificatore tra Mario Draghi e Matteo Salvini</ref>, arriva la notizia di una telefonata tra il presidente del Consiglio e </p>
    <p><hi rend="#b">Silvio Berlusconi</hi>. Dei contenuti non esce oltre il consentito, ma la sostanza è chiara, soprattutto nella descrizione: “Lungo e cordiale colloquio telefonico con il presidente di</p>
    <p><hi rend="#b">Forza Italia</hi>“, fa sapere Palazzo Chigi e in serata twitta pure il numero uno azzurro. I due leader si sono scambiati riflessioni sull’attualità: il Cavaliere e il premier condividono “il percorso avviato sulla delega per la</p>
    <p><hi rend="#b">riforma fiscale</hi>” e soprattutto hanno discusso “delle prospettive legate alla</p>
    <p><hi rend="#b">ripresa economica</hi>in atto”.</p>
    <p>Il presidente del Consiglio chiama Berlusconi nell’ambito delle <hi rend="#b">consultazioni periodiche</hi> che ha con tutti i leader dei partiti della sua maggioranza. Ma è impossibile non notare la <hi rend="#b">differenza di vedute</hi> tra il leader di Forza Italia e il segretario leghista, che <ref target="https://www.ilfattoquotidiano.it/2021/10/05/fisco-la-lega-non-va-al-consiglio-dei-ministri-draghi-gesto-serio-capire-le-implicazioni-salvini-cambi-metodo-e-chiarisca-sulle-tasse/6343791/">proprio sulla revisione del catasto ha fatto temere uno strappo del Carroccio, non facendo partecipare i suoi ministri al Consiglio dei ministri</ref> che ha approvato il provvedimento martedì scorso. Del resto, sulla delega fiscale era emersa anche la </p>
    <p><hi rend="#b">chiara distanza</hi>tra Lega e alleati di Forza Italia, con tutta la delegazione (da</p>
    <p><hi rend="#b">Renato Brunetta</hi>a</p>
    <p><hi rend="#b">Mara Carfagna</hi>e</p>
    <p><hi rend="#b">Mariastella Gelmini</hi>) pubblicamente schierata in elogio al testo</p>
    <p>Le frizioni tra Salvini e Draghi si sono poi ricomposte dopo il <hi rend="#b">faccia a faccia</hi> nello studio al piano nobile di Chigi, con tanto di rassicurazione che nessuno ha intenzione di <hi rend="#b">alzare le tasse</hi>. Pace confermata anche da <hi rend="#b">Giancarlo Giorgetti</hi>: “Dopo il temporale viene sempre il <hi rend="#b">sereno</hi>, fa parte delle regole della politica. Se Salvini è contento io sono contento, se Draghi è contento io sono contento, se Salvini e Draghi sono contenti io sono felice. Credo che sia un bene per tutti, è un bene per la Lega ed è un bene per il governo”.</p>
    <p>Draghi chiude così la settimana più turbolenta da quando guida il governo. Nei prossimi <hi rend="#b">quindici giorni</hi> arriveranno sul tavolo del <hi rend="#b">Consiglio dei ministri</hi> (due riunioni a settimana, probabilmente) il decreto per la <hi rend="#b">sicurezza sul lavoro</hi>, il decreto fiscale, la legge sulla <hi rend="#b">concorrenza</hi> e naturalmente il documento programmatico di bilancio (Dpb) e <hi rend="#b">la manovra</hi>. Intanto si riuniranno altre <hi rend="#b">cabine di regia</hi> tematiche del Pnrr, su temi come sanità e infrastrutture. Il governo si prepara a varare una mole di misure ad alto tasso di <hi rend="#b">conflittualità politica</hi> (si vedano dossier per <hi rend="#b">quota 100</hi> per la Lega e il <hi rend="#b">cashback</hi> per il M5s), nel bel mezzo della corsa per i ballottaggi. Il premier dovrebbe risentire<hi rend="#b"> Enrico Letta</hi>, con cui ha avuto in questi mesi un confronto costante, <hi rend="#b">Giuseppe</hi><hi rend="#b">Conte</hi> (“i nostri ministri lo sentono tutti i giorni,<hi rend="#b"> l’ho sentito anche io</hi>“), <hi rend="#b">Matteo Renzi</hi>, con cui secondo fonti di Iv ha contatti “consueti e costanti”. Con Salvini c’è l’impegno a vedersi ogni settimana. “Il punto non è fare la corsa<hi rend="#b"> a chi sente più spesso</hi> Draghi ma lavorare con massima lealtà, ma anche con <hi rend="#b">stimolo critico</hi> positivo”, sottolinea Conte, che dice di avvertire una “responsabilità” non verso il premier ma “<hi rend="#b">verso i cittadini</hi>“.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>