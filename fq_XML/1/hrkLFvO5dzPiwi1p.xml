<doc sitename="Il Fatto Quotidiano" title="Pd, l'ira di Rosato: &quot;Cosa ci accomuna con M5s? Berlusconi almeno faceva condono per tutti, Di Maio no&quot; - Il Fatto Quotidiano" author="Gisella Ruccia" date="2018-12-04" url="https://www.ilfattoquotidiano.it/2018/12/04/pd-lira-di-rosato-cosa-ci-accomuna-con-m5s-berlusconi-almeno-faceva-condono-per-tutti-di-maio-no/4812455/" hostname="ilfattoquotidiano.it" description="“Accordo tra nuovo Pd e il M5s? Ma il problema è il segretario del Pd o cosa fa il M5s? Questi hanno votato il dl sicurezza di Salvini senza avere un sussulto di coscienza, a parte quattro battute demagogiche che ha fatto qualcuno non votandolo. Cosa abbiamo in comune con questi?“. Sono le parole del …" categories="Politica" tags="Condono Edilizio;Decreto Sicurezza;Ettore Rosato;Luigi di Maio;Movimento 5 Stelle;Patto del Nazareno;PD;Silvio Berlusconi" fingerprint="f925361ab52a4735">
  <main>
    <p>“Accordo tra nuovo<hi rend="#b"> Pd</hi> e il <hi rend="#b">M5s</hi>? Ma il problema è il segretario del Pd o cosa fa il M5s? Questi hanno votato <ref target="https://www.ilfattoquotidiano.it/2018/11/28/dl-sicurezza-via-libera-della-camera-con-396-si-tra-gli-applausi-della-lega-alcuni-deputati-m5s-non-partecipano-al-voto/4799662/">il dl sicurezza di Salvini senza avere un sussulto di coscienza</ref>, a parte quattro battute demagogiche che ha fatto qualcuno non votandolo. </p>
    <p><hi rend="#b">Cosa abbiamo in comune con questi?</hi>“. Sono le parole del deputato</p>
    <p><hi rend="#b">Pd, Ettore Rosato</hi>, nel corso de</p>
    <p><hi rend="#b">“L’Italia s’è desta”</hi>, su Radio Cusano Campus, a proposito di eventuali accordi futuri tra dem e 5 Stelle. I toni del vicepresidente della Camera sono molto veementi: “Cominciamo col dire che il</p>
    <p><hi rend="#b">patto del Nazareno</hi>era un patto sulle riforme, dopodiché</p>
    <p><hi rend="#b">il governo Renzi non ha mai ricevuto da Berlusconi e da Forza Italia.</hi>L’unica fiducia che abbiamo ricevuto da Fi è stata col</p>
    <p><hi rend="#b">governo Letta</hi>. Fi è stata all’opposizione. Abbiamo provato a fare insieme le riforme costituzionali e non ci siamo riusciti. Guardare ai 5 Stelle con il nuovo segretario Pd? ? Con</p>
    <p><hi rend="#b">Di Maio</hi>che faceva le battaglie al grido di ‘onestà onestà e poi fa i condoni edilizi per il suo collegio?</p>
    <p><hi rend="#b">Almeno Berlusconi non faceva il condono edilizio su Arcore, ma per tutta Italia. Di Maio invece se l’è fatto solo per il suo collegio elettorale</hi>“.</p>
    <p>Poi insorge a una battuta dei conduttori, <hi rend="#b">Gianluca Fabi e Matteo Torrioli</hi>, che scherzosamente definiscono le parole del parlamentare dem “una rivalutazione di Berlusconi”. Rosato chiosa: “Di fatto c’è un’alleanza tra <hi rend="#b">M5s e Lega</hi>, che non è casuale, ma profonda. Io a ottobre del 2017, cioè sei mesi prima delle elezioni, denunciai in Aula che loro volevano fare il governo insieme, perché lo stavano già facendo. <hi rend="#b">Dicono e pensano le stesse cose</hi>, il loro cuore batte dalla stessa parte. C’è sicuramente un gioco di potere, ma non è un gioco di sostanza”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>