<doc sitename="Il Fatto Quotidiano" title="Pd, Orlando: “Io non ho fisico da oppositore? Mi farò due tatuaggi”. Gomez: “Deve crescere prima o poi” - Il Fatto Quotidiano" author="Gisella Ruccia" date="2017-07-06" url="http://www.ilfattoquotidiano.it/2017/07/06/pd-orlando-io-non-ho-fisico-da-oppositore-mi-faro-due-tatuaggi-gomez-deve-crescere-prima-o-poi/3711836/" hostname="ilfattoquotidiano.it" description="“Mi farò due tatuaggi”. E’ la risposta ironica che, nel corso di In Onda Estate (La7), il ministro della Giustizia, Andrea Orlando, dà a Luca Telese, il quale scherza sull’assenza di physique du rôle da ‘tremendo oppositore nel Pd’. Il direttore de ilfattoquotidiano.it e di FQ Millennium, Peter Gomez, osserva: “Orlando nel Pd è visto come una …" categories="La7" tags="Andrea Orlando;Forza Italia;La7;PD;Peter Gomez;Silvio Berlusconi" fingerprint="1deb020f65844765">
  <main>
    <p><hi rend="#b">“Mi farò due tatuaggi”.</hi> E’ la risposta ironica che, nel corso di <ref target="http://www.la7.it/in-onda"> In Onda Estate (La7)</ref>, il ministro della Giustizia, </p>
    <p><hi rend="#b">Andrea Orlando</hi>, dà a</p>
    <p><hi rend="#b">Luca Telese</hi>, il quale scherza sull’assenza di physique du rôle da ‘tremendo oppositore nel Pd’. Il direttore de</p>
    <p>
      <hi rend="#b">e di</hi>
    </p>
    <ref target="http://www.ilfattoquotidiano.it">ilfattoquotidiano.it</ref>
    <p><hi rend="#b">FQ Millennium, Peter Gomez</hi>, osserva: “</p>
    <p><hi rend="#b">Orlando nel Pd è visto come una sorta di demone</hi>perché le minoranze in questo periodo, tra i dem, nonostante siano garantite dallo statuto, non vengono viste molto bene.</p>
    <p><hi rend="#b">Ma anche Orlando dovrà crescere prima o poi.</hi>E’ vero che la politica è l’arte del compromesso, ma</p>
    <p><hi rend="#b">ci sono compromessi nobili e compromessi ignobili</hi>”. E aggiunge: “Io l’ho sentito dire che,</p>
    <p><hi rend="#b">nel caso di alleanza post-elettorale con Berlusconi, avrebbe chiesto un referendum tra gli iscritti.</hi>Ma la domanda è: Orlando è disposto a stare in una maggioranza che governa con Berlusconi?”. Orlando spiega: “Dopo la mia proposta di referendum, si è scatenata una serie di dichiarazioni che sono un po’</p>
    <p><hi rend="#b">il sintomo di come ormai si discute male dentro il Pd.</hi>Anziché rispondermi nel merito, mi hanno replicato dicendo che io sono stato dentro un governo sostenuto da Berlusconi. Nel</p>
    <p><hi rend="#b">2013</hi>quel governo lo facemmo in una situazione di carattere eccezionale per fare le riforme costituzionale, nel 2018 questo argomenti non sarà più spendibile”. Ma Gomez ribadisce la sua domanda: “Lei cosa farebbe come iscritto del Pd?</p>
    <p><hi rend="#b">Sarebbe disposto a partecipare a una maggioranza di cui fa parte anche il partito fondato da Berlusconi e da Dell’Utri?</hi>”. “Io probabilmente non sono contrario all’alleanza con Berlusconi per le stesse ragioni di Gomez” – replica il ministro – “Secondo me, in determinate fasi è necessario anche prendere atto dei rapporti di forza. Non è una questione moralistica la mia.</p>
    <p><hi rend="#b">Per me larghe intese o alleanze innaturali in questo momento spalancano un’autostrada al populismo</hi>, che è pericolosa.</p>
    <p><hi rend="#b">Quindi, la mia è una risposta all’antipolitica</hi>. Io so cosa voglio fare adesso: una legge elettorale che riduca il rischio di alleanze innaturali e poi la costruzione di un campo di centrosinistra”</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>