<doc sitename="Il Fatto Quotidiano" title="Elezioni, Marescotti: &quot;Se M5s farà accordo con con Lega, verrà inseguito coi forconi da noi di sinistra&quot; - Il Fatto Quotidiano" author="Gisella Ruccia" date="2018-03-27" url="https://www.ilfattoquotidiano.it/2018/03/27/elezioni-marescotti-se-m5s-fara-accordo-con-con-lega-verra-inseguito-coi-forconi-da-noi-di-sinistra/4255628/" hostname="ilfattoquotidiano.it" description="“Il tavolo si è rovesciato. Io mi sto divertendo un casino sinceramente. Adesso è tutta un’altra politica, abbiamo un nuovo mondo davanti. La sinistra è sparita ed è stata rottamata dal suo stesso segretario, Renzi“. Così a L’Aria che Tira (La7) l’attore Ivano Marescotti commenta i risultati elettorali alla vigilia del nuovo governo, stigmatizzando la …" categories="Elezioni Politiche 2018" tags="Forza Italia;Ivano Marescotti;La7;Lega;Maria Elisabetta Alberti Casellati;Matteo Renzi;Movimento 5 Stelle;PD;Silvio Berlusconi" fingerprint="a6b5223dfd72032d">
  <main>
    <p>“Il tavolo si è rovesciato. Io mi sto divertendo un casino sinceramente. Adesso è tutta un’altra politica, abbiamo un nuovo mondo davanti. La sinistra è sparita ed è stata rottamata dal suo stesso segretario, <hi rend="#b">Renzi</hi>“. Così a <hi rend="#b"> L’Aria che Tira</hi> (La7) l’attore</p>
    <p><hi rend="#b">Ivano Marescotti</hi>commenta i risultati elettorali alla vigilia del nuovo governo, stigmatizzando la strategia del</p>
    <p><hi rend="#b">Pd</hi>e ricordando il</p>
    <p><hi rend="#b">patto del Nazareno con Berlusconi</hi>. E aggiunge: “Cinque anni fa per il Pd il tema era la</p>
    <p><hi rend="#b">governabilità</hi>e hanno governato per 5 anni con la destra ufficiale. Adesso se il M5s, in nome della governabilità, dice di andare al governo con chiunque ci sta, è finita. Noi, che siamo milioni della sinistra ad aver votato i</p>
    <p><hi rend="#b">5 Stelle</hi>, se questi ultimi fanno un’alleanza con la Lega, li inseguiremo coi</p>
    <p><hi rend="#b">forconi</hi>, perché in questo modo tradirebbero ciò che hanno promesso in campagna elettorale”. Poi sottolinea: “Non ci sarà un governo</p>
    <p><hi rend="#b">Lega-M5s</hi>. Secondo me, da ora in poi continueremo a stare in campagna elettorale, perché c’è la possibilità che da qui a qualche mese, se non al massimo tra un anno, si andrà nuovamente al voto. E quale dei tre partiti in lizza ha il coraggio di mettersi in crisi ora, facendo delle scelte sbagliate e perdendo il proprio elettorato? L’elettorato, invece, va conquistato, perché siamo ancora in campagna elettorale”. L’attore, infine, si pronuncia sulla nuova presidente del Senato,</p>
    <p><hi rend="#b">Maria Elisabetta Alberti Casellati</hi>, suscitando il contrariamento del deputato di</p>
    <p><hi rend="#b">Forza Italia, Giorgio Mulé</hi>: “Non parlo sul piano personale, ma ciò che rappresenta la figura politica di questa Casellati Serbelloni Vien dal Mare: una cosa orrenda e schifosa, perché è il berlusconismo puro”</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>