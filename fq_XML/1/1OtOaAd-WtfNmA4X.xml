<doc sitename="Il Fatto Quotidiano" title="Elezioni europee, Forza Italia ha presentato le liste: il nome di Mara Carfagna nella circoscrizione Sud non c'è - Il Fatto Quotidiano" author="F Q" date="2019-04-17" url="https://www.ilfattoquotidiano.it/2019/04/17/elezioni-europee-forza-italia-ha-presentato-le-liste-il-nome-di-mara-carfagna-nella-circoscrizione-sud-non-ce/5117837/" hostname="ilfattoquotidiano.it" description="C’è chi vedeva nella candidatura di Mara Carfagna al Sud un golpe interno per rottamare Silvio Berlusconi. Altri, invece, interpretavano il suo nome in lista come ennesimo sintomo della guerra interna a Forza Italia tra le varie anime che puntano a spartirsi l’eredità politica dell’ex premier. E c’era anche chi, al contrario, contava molto sull’impegno …" categories="Elezioni Europee 2019" tags="Forza Italia;Giovanni Toti;Mara Carfagna;Silvio Berlusconi" fingerprint="7fa516781923cf24">
  <main>
    <head rend="h1">Elezioni europee, Forza Italia ha presentato le liste: il nome di Mara Carfagna nella circoscrizione Sud non c’è</head>
    <graphic src="https://st.ilfattoquotidiano.it/wp-content/uploads/2019/01/28/carfagna-1300.jpg"/>
    <p><ref target="https://www.ilfattoquotidiano.it/2019/04/16/forza-italia-scontro-interno-in-vista-delle-europee-golpe-della-carfagna-contro-berlusconi-lei-replica-a-disposizione/5116149/">C’è chi vedeva nella candidatura di Mara Carfagna al Sud un golpe interno per rottamare Silvio Berlusconi</ref>. Altri, invece, interpretavano il suo nome in lista come ennesimo sintomo della guerra interna a </p>
    <p><hi rend="#b">Forza Italia</hi>tra le varie anime che puntano a spartirsi l’eredità politica dell’ex premier. E c’era anche chi, al</p>
    <p><hi rend="#b">contrario,</hi>contava molto sull’impegno diretto dell’ex ministro in quanto ottima opportunità per Forza Italia di</p>
    <p><hi rend="#b">conquistare</hi>un buon bacino di</p>
    <p><hi rend="#b">voti</hi>sul territorio. Dopo 24 ore di polemiche a suon di</p>
    <p><hi rend="#b">comunicati stampa</hi>e dichiarazioni al veleno, però, nelle liste ufficiali di Fi per le elezioni europee il nome della Carfagna non compare. Nella circoscrizione Sud dietro il capolista</p>
    <p><hi rend="#b">Silvio Berlusconi</hi>c’è l’eurodeputata uscente</p>
    <p>
      <hi rend="#b">Barbara</hi>
    </p>
    <p><hi rend="#b">Matera</hi>.</p>
    <p>Tanto rumore per nulla? Fonti vicine alla vicepresidente della <hi rend="#b">Camera</hi> hanno riferito che la Carfagna ha dato a <hi rend="#b">Berlusconi</hi> la sua disponibilità a candidarsi già due mesi fa. E che lo ha ribadito anche ieri pubblicamente. Detto questo – hanno fatto sapere le stesse fonti – l’ex ministro ha ribadito il suo totale impegno a fare campagna elettorale come se fosse <hi rend="#b">candidata</hi>. Vicenda archiviata, quindi. Ma le scorie e i veleni interni restano eccome, nonostante il <hi rend="#b">tentativo</hi> dei big del partito di minimizzare l’accaduto. emblematiche in tal senso le parole del presidente del Parlamento europeo nonché vicepresidente di Fi <hi rend="#b">Antonio</hi><hi rend="#b">Tajani</hi>: “Io mi sto preoccupando di cercare consensi. A me non piacciono le <hi rend="#b">polemiche</hi><hi rend="#b">interne</hi>. Ognuno rappresenta una risorsa” ha detto ad <hi rend="#b"> Agorà </hi>RaiTre prima che la mancata candidatura della Carfagna diventasse </p>
    <p>
      <hi rend="#b">notizia</hi>
    </p>
    <p><hi rend="#b">pubblica</hi>.</p>
    <p>Nelle ultime 24 ore, tuttavia, la vicenda aveva evidenziato i nervi a fior di pelle tra le varie <hi rend="#b">correnti</hi> di Forza Italia. Tutto era partito dall’invito a candidarsi arrivato dai deputati meridionali <hi rend="#b">Roberto</hi><hi rend="#b">Occhiuto</hi> e <hi rend="#b">Paolo</hi><hi rend="#b">Russo</hi>, con la vicepresidente della Camera subito disponibile a scendere in campo. Durissima la reazione dei vertici del partito, convinti che tale decisione rappresentasse un blitz per tentare di rottamare <hi rend="#b">Silvio</hi><hi rend="#b">Berlusconi</hi> e sfilargli il partito alla vigilia della consegna in Corte d’Appello delle liste che sono state già compilate. La Carfagna ha replicato cercando di abbassare i toni, sostenendo che chi parla di golpe, invece di rispondere nel merito, vuole solo alzare polvere. La <hi rend="#b">vicepresidente</hi> della <hi rend="#b">Camera</hi> ha sottolineato che la sua era una semplice <hi rend="#b">disponibilità</hi> e che poi è il partito che decide. Nessun caso, quindi, ma solo una normale richiesta dei territori che vogliono fare questa <hi rend="#b">campagna</hi> al meglio.</p>
    <p>Chi conosce bene le <hi rend="#b">lotte</hi><hi rend="#b">interne</hi> a Forza Italia, tuttavia, era e resta convinto che la questione Carfagna altro non sia che un altro capitolo della lotta tra chi all’interno di Forza Italia è favorevole a un dialogo maggiore con la <hi rend="#b">Lega</hi> e chi invece sostiene l’esatto contrario, sponsorizzando un partito radicato al centro. In questa dicotomia rientrerebbe il botta e risposta di ieri. In mattinata Mara Carfagna aveva chiarito che <hi rend="#b">Matteo</hi><hi rend="#b">Salvini</hi> “non sarà il leader del centrodestra”. Ancor più chiara la posizione dell’ex ministro su <hi rend="#b">Giovanni</hi><hi rend="#b">Toti</hi>, che “la sua scissione l’ha già consumata…”. Il governatore ligure ha replicato a stretto giro, sottolineando che la sua uscita dal partito “è il sogno della Carfagna”. La <hi rend="#b">controreplica</hi> ha innalzato ancora più i toni: “Dai Giovanni, forza! Svegliati, posa il bicchiere di caffè e vai oltre il titolo. Ce la puoi fare”. E Berlusconi? Secondo voci interne al suo <hi rend="#b">entourage</hi>, proprio per evitare di rendere ancora più incandescenti in queste ore le polemiche sulle <hi rend="#b">liste</hi> ha preferito farsi da parte.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>