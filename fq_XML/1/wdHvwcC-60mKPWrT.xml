<doc sitename="Il Fatto Quotidiano" title="Da Rapisarda a Dell'Utri e i boss della mafia, il racconto in prima persona di Gomez: &quot;Ecco perché Berlusconi non può andare al Colle&quot; - Il Fatto Quotidiano" author="F Q" date="2021-12-01" url="https://www.ilfattoquotidiano.it/2021/12/01/da-rapisarda-a-dellutri-e-i-boss-della-mafia-il-racconto-in-prima-persona-di-gomez-ecco-perche-berlusconi-non-puo-andare-al-colle/6412209/" hostname="ilfattoquotidiano.it" description="&quot;Entrai in un edificio sfarzoso, del Cinquecento, aveva una sala enorme, affrescata...&quot;. Inizia così il racconto in prima persona di Peter Gomez, quando conobbe Rapisarda e Dell'Utri [Video]" categories="Politica" tags="Marcello DellUtri;Peter Gomez;Quirinale;Silvio Berlusconi;Vittorio Mangano" fingerprint="ffb8723b404f5c33">
  <main>
    <p>“Quando lavoravo a<hi rend="#i"> il Giornale</hi> di <hi rend="#b">Indro Montanelli</hi>, tramite la redazione di Roma, mi mandarono a casa di<hi rend="#b"> Filippo Alberto Rapisarda</hi>, che era il proprietario del terzo gruppo immobiliare italiano. Mi accolse in un palazzo del Cinquecento in centro, affrescato, col tetto a cassettoni e un tavolo enorme in mezzo alla sala. È lì che conobbi <hi rend="#b">Marcello Dell’Utri</hi>“. Inizia così il racconto in prima persona di <hi rend="#b">Peter Gomez</hi> del suo incontro col braccio destro di <hi rend="#b">Silvio Berlusconi</hi>, che sarà poi condannato per concorso esterno in associazione mafiosa. Siamo negli anni ’80 e Gomez era un giovane cronista del <hi rend="#i">Giornale</hi> quando comincia a occuparsi della presenza di <hi rend="#b">Cosa nostra</hi> a Milano. Così s’imbatte in Rapisarda, per il quale Dell’Utri aveva lavorato prima di tornare alle dipendenze di Berlusconi. Il direttore del <hi rend="#i">fattoquotidiano.it</hi> ripercorre il ruolo del finanziere siciliano, dei suoi<hi rend="#b"> regali “generosi” ai giornalisti</hi> (“a me diede un Rolex d’oro, che restituii”), dei racconti su soldi arrivati dalla Sicilia in valigie di cartone. E ancora Gomez racconta di <hi rend="#b">Bernardo</hi><hi rend="#b">Provenzano</hi>, di <hi rend="#b">Stefano Bontate</hi> e, soprattutto, di<hi rend="#b"> Vittorio Mangano</hi>, lo “stalliere” di <hi rend="#b">Arcore</hi>, che – <ref target="https://www.ilfattoquotidiano.it/2021/10/14/dopo-25-anni-dellutri-ammette-mangano-ad-arcore-poteva-tenere-lontano-i-malintenzionati-cerano-i-rapimenti-berlusconi-vide-lui-e-cina-e-disse-accidenti-che-facce/6354222/">come ha riconosciuto di recente persino Dell’Utri</ref> – garantiva protezione dai sequestri di persona. “È ben difficile che Berlusconi possa fare con disciplina e onore il presidente della Repubblica – ha detto Gomez – Ecco perché è necessario firmare la petizione lanciata da <hi rend="#i">il Fatto Quotidiano</hi>“.</p>
    <p><ref target="https://www.change.org/p/berlusconi-al-quirinale-no-grazie-174002e6-ef40-41cd-a968-8d385fb1ee52">Qui puoi firmare la petizione</ref> per dire no a Berlusconi al Colle.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>