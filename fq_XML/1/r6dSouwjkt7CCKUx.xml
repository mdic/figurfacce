<doc sitename="Il Fatto Quotidiano" title="Magalli: “Beppe Grillo? Quando faceva cabaret, fregava le mie battute. Ora rappresenta un po’ la nostra coscienza” - Il Fatto Quotidiano" author="Gisella Ruccia" date="2018-08-13" url="https://www.ilfattoquotidiano.it/2018/08/13/magalli-beppe-grillo-quando-faceva-cabaret-fregava-le-mie-battute-ora-rappresenta-un-po-la-nostra-coscienza/4557232/" hostname="ilfattoquotidiano.it" description="“Beppe Grillo? Lo conosco dai tempi precedenti in cui lavorava in Rai, cioè quando faceva cabaret. Fregava i testi miei, lo ha ammesso anche lui pubblicamente in un suo spettacolo un anno fa a Roma”. Lo rivela a In Onda (La7) il conduttore televisivo Giancarlo Magalli, che aggiunge: “All’epoca io scrivevo per altri comici e …" categories="La7" tags="Beppe Grillo;Giancarlo Magalli;La7;Mara Carfagna;Matteo Salvini;Silvio Berlusconi" fingerprint="b2b4ae2763a5f7ac">
  <main>
    <p>“<hi rend="#b">Beppe Grillo</hi>? Lo conosco dai tempi precedenti in cui lavorava in <hi rend="#b">Rai</hi>, cioè quando faceva<hi rend="#b"> cabaret</hi>. <hi rend="#b">Fregava i testi miei</hi>, lo ha ammesso anche lui pubblicamente in un suo spettacolo un anno fa a Roma”. Lo rivela a<hi rend="#b"> In Onda</hi> (La7) il conduttore televisivo </p>
    <p><hi rend="#b">Giancarlo Magalli</hi>, che aggiunge: “All’epoca io scrivevo per altri comici e lui, quando una battuta gli piaceva,</p>
    <p><hi rend="#b">prendeva e rubava.</hi>Lo ha fatto per un periodo limitato, poi si è messo in società con</p>
    <p><hi rend="#b">Antonio Ricci</hi>e naturalmente non ha avuto più bisogno di rubare battute. Cosa rappresenta Grillo oggi? Lui è un po’</p>
    <p><hi rend="#b">‘nomen omen’</hi>, nel senso che rappresenta il</p>
    <p><hi rend="#b">grillo parlante</hi>e la</p>
    <p><hi rend="#b">coscienza</hi>, quella che gli italiani certe volte vorrebbero spiaccicare con una martellata. Quando Grillo arriva a scavare fino al cervello, qualche pensiero te lo fa venire”. Magalli si esprime anche su</p>
    <p><hi rend="#b">Silvio Berlusconi</hi>: “A lui sicuramente riconosco il merito di aver riacceso la voglia generale di occuparsi di politica, dopo la sua elezione nel</p>
    <p><hi rend="#b">’94</hi>. L’Italia si è divisa tra quelli che lo amavano e quelli che lo odiavano ed è ricominciata la lotta, la discussione politica. Berlusconi summa delle caratteristiche degli italiani? Direi di no, altrimenti povera Italia. No, Berlusconi è stato</p>
    <p><hi rend="#b">arci-berlusconiano</hi>e basta. Non mi ha mai proposto candidature, ha preso</p>
    <p><hi rend="#b">una mia valletta e l’ha fatta ministro (Mara Carfagna, ndr)</hi>”. Commento finale su</p>
    <p><hi rend="#b">Matteo Salvini</hi>: “Conosco la sua compagna, la</p>
    <p><hi rend="#b">Isoardi</hi>, perché è una collega di lavoro. Con Salvini ho fatto qualche ospitata a</p>
    <p><hi rend="#b">“Un giorno da pecora”</hi>, su Radio Due. Lui è molto simpatico nella dimensione radiofonica. C’è da riflettere sulla parte di Italia totalmente favorevole a Salvini: fino a qualche anno fa era totalmente avversa a Salvini stesso. Quindi, non è che lui ha spostato qualche simpatia. Salvini</p>
    <p><hi rend="#b">ha ribaltato l’odio e lo ha trasformato in consenso.</hi>È un bel risultato”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>