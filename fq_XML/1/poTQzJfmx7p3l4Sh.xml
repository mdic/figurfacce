<doc sitename="Il Fatto Quotidiano" title="Berlusconi spinge per il 'Centro-Destra Unito'. Ma il marchio è già registrato e arriva la diffida - Il Fatto Quotidiano" author="Thomas Mackinson" date="2021-06-17" url="https://www.ilfattoquotidiano.it/2021/06/17/berlusconi-spinge-per-il-centro-destra-unito-ma-il-marchio-e-gia-registrato-e-arriva-la-diffida-porta-pure-sfiga-tante-liste-nessun-eletto/6232094/" hostname="ilfattoquotidiano.it" description="Stando al Giornale di oggi Berlusconi avrebbe già depositato il marchio “Centro-Destra Unito”. Dopo mesi di annunci, smentite e negoziati sembra cosa fatta, al più si tratta sui trattini. Sì perché arrivati al rush finale si scopre che un “Centro destra unito”, in realtà, esiste già, così come il dominio internet. Sono stati registrati sei …" categories="Politica" tags="Centrodestra;Giorgia Meloni;Matteo Salvini;Silvio Berlusconi" fingerprint="a48c545e4bf7813d">
  <main>
    <head rend="h1">Berlusconi spinge per il ‘Centro-Destra Unito’. Ma il marchio è già registrato e arriva la diffida</head>
    <graphic src="https://st.ilfattoquotidiano.it/wp-content/uploads/2019/10/11/meloni-berlusconi-salvini-1200-690x362.jpg"/>
    <p>Stando al <hi rend="#i">Giornale</hi> di oggi Berlusconi avrebbe già depositato il marchio “<hi rend="#b"> Centro-Destra Unito</hi>”. Dopo mesi di annunci, smentite e negoziati sembra cosa fatta, al più si tratta sui trattini. Sì perché arrivati al rush finale si scopre che un “Centro destra unito”, in realtà, esiste già, così come il dominio internet. Sono stati </p>
    <p><hi rend="#b">registrati</hi>sei anni fa, sia a livello nazionale che europeo. Non da Berlusconi, Salvini e Meloni ma da tal</p>
    <p><hi rend="#b">Francesco Maurizio Mulino,</hi>trader siciliano trapiantato a Milano col pallino della politica dal basso e il dente avvelenato coi tre leader da lui ritenuti “storicamente</p>
    <p><hi rend="#b">incapaci</hi>di trovare una sintesi, inclini ad andare ad elezioni l’un contro l’altro armato e soliti guardarsi in cagnesco”.</p>
    <p>Così il fondatore, 58 anni nativo di Cagliari ma pendolare tra la Sicilia e la Lombardia, di una “<hi rend="#b">organizzazione</hi><hi rend="#b">civica</hi>” perché formata di <hi rend="#b">militanti e attivisti locali</hi>, che negli ultimi sei anni ha appoggiato e raccolto voti per <hi rend="#b">candidati</hi> del centrodestra che correva diviso, un pezzo governava l’altro all’opposizione, poi due dentro e Meloni fuori. Sul sito-vetrina del <hi rend="#b">movimento</hi> (www.centrodestraunito.it) il fondatore fa l’esegesi dell’iniziativa nata proprio per <hi rend="#b">supplire</hi> alle divisioni dei partiti nazionali. Onde per cui il vero “centro destra unito” è questo qui, dice ancora oggi, l’altro è uno <hi rend="#b">slogan</hi>. Ma come la mettiamo se i centro destra unito sono due?</p>
    <p>
      <graphic src="https://st.ilfattoquotidiano.it/wp-content/uploads/2021/06/16/6x3_Vallelunga_Sindaco_aggiornamento-Copia-2-300x207.jpg"/>
    </p>
    <p>Risponde sorpreso Mulino: “Non sapevo che <hi rend="#b">Berlusconi</hi> avesse registrato un marchio come il nostro, ma confido che non lo depositi al <hi rend="#b">Viminale</hi> per le elezioni perché poi ne risponderà nelle sedi opportune”, dice dimostrando quanto siano divisi i due centro destra unito. A onor del vero il marchio anticipato dal quotidiano diretto da <hi rend="#b">Minzolini</hi> fa bella mostra di un <hi rend="#b">trattino</hi> (“Centro-destra Unito”) che forse risponde proprio alla necessità di non trovarsi poi in tribunale o al Tar a sporcare la sicura vittoria con una bega sui simboli e i nomi usati alle elezioni, come è accaduto tante volte.</p>
    <p>In ogni caso il proto “centro destra unito” finora non ha portato <hi rend="#b">benissimo</hi>. Avete mai fatto eleggere qualcuno? “Purtroppo non è successo mai – dice l’ispiratore politico e presidente della <hi rend="#b">CPE</hi><hi rend="#b">Trader</hi> – alcuni si sono presentati alle elezioni con il nostro nome ma nessuno è stato eletto, anche perché ogni volta si creava una confusione tra il nostro candidato e la litigiosa formazione dei partiti nazionali”, ammette il fondatore del movimento civico che ha anche registrato le caselle di posta elettronica e tutto il resto, motivo per cui la compresenza dei centro destra uniti ma concorrenti riprodurrà la confusione che il depositario del marchio lamenta da sempre.</p>
    <p>Per evitarlo la <hi rend="#b">diffida</hi> è già pronta. Anzi è dichiarata fin dal 2015. Si sito www.centrodestraunito.it si legge “ I Partiti se credono, facciano pure, magari, con atto notarile (come abbiamo fatto noi Centrodestraunito), un soggetto partitico o una coalizione partitica, magari con una sigla nuova per attirare i cittadini, ma smettano di usare impropriamente la nostra denominazione, essa, non gli appartiene legalmente, nei fatti e moralmente”. E invece, a quanto pare, hanno appena cominciato.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>