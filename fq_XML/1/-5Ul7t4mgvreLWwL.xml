<doc sitename="Il Fatto Quotidiano" title="Giorgio Mulé rivela: &quot;Domenica scorsa sono stato male, ho avuto paura di morire&quot; - Il Fatto Quotidiano" author="F Q" date="2019-05-03" url="https://www.ilfattoquotidiano.it/2019/05/03/giorgio-mule-rivela-domenica-scorsa-sono-stato-male-ho-avuto-paura-di-morire/5151381/" hostname="ilfattoquotidiano.it" description="“Domenica scorsa ho avuto delle turbe pressorie, ho la pressione bassa che è troppo alta: più di 100, con la minima arrivavo a 120. La massima a 220, quasi al limite dell’ictus, non ho visto più nulla, ho cominciato a vedere Orione”. A rivelarlo è il deputato di Forza Italia Giorgio Mulè che intervenendo ai …" categories="Attualità" tags="Giorgio Mulè;Silvio Berlusconi" fingerprint="6895a979c95b721d">
  <main>
    <p>“Domenica scorsa <hi rend="#b">ho avuto delle turbe pressorie, ho la pressione bassa che è troppo alta</hi>: più di 100, con la minima arrivavo a 120. La massima a 220, quasi <hi rend="#b">al limite dell’ictus</hi>, <hi rend="#b">non ho visto più nulla</hi>, ho cominciato a vedere Orione”. A rivelarlo è il deputato di <hi rend="#b">Forza Italia</hi><hi rend="#b">Giorgio Mulè</hi> che intervenendo ai microfoni di <hi rend="#i">Un Giorno da Pecora</hi> su<hi rend="#i"> Rai Radio1</hi> ha raccontato di esser stato molto male negli ultimi giorni dopo un malore che l’ha colto all’improvviso. “<hi rend="#b">Ho avuto paura di morire non per me ma per la mia famiglia</hi>”. “Il mio primo pensiero è stata mia figlia infatti <hi rend="#b">lunedì stesso ho chiamato di corsa il notaio.</hi> E a famigliari non l’ho nemmeno detto”. In quel momento, ha spiegato Mulè, “realizzi che <hi rend="#b">le cose non vanno come dovrebbero andare</hi>: non hai l’equilibrio, vedi tutto strano e capisci che <hi rend="#b">può succedere qualcosa di molto grave</hi>”.</p>
    <p>“Ho fatto analisi, controanalisi, e <hi rend="#b">sto prendendo una ‘pastiglietta’</hi> e sono a dieta, devo prendere al massimo 1200 calorie al giorno”, ha detto rivelando anche di dover dimagrire: “Peso 94 chili e devo arrivare ad 88”. Poi Mulè ha parlato anche delle condizioni di salute di <hi rend="#b">Silvio Berlusconi,</hi> che è stato <hi rend="#b">operato d’urgenza al San Raffaele</hi> per un’occlusione intestinale: “Secondo me <hi rend="#b">uscirà entro il fine settimana</hi>, ma le valutazioni le faranno i medici”.</p>
  </main>
  <comments/>
</doc>