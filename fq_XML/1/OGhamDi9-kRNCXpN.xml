<doc sitename="Il Fatto Quotidiano" title="Quirinale, Conte ad Accordi&amp;Disaccordi: “Ho parlato al telefono con Berlusconi. E' molto lucido e consapevole, ma non è il nostro candidato” - Il Fatto Quotidiano" author="F Q" date="2021-09-30" url="https://www.ilfattoquotidiano.it/2021/09/30/quirinale-conte-ad-accordidisaccordi-ho-parlato-al-telefono-con-berlusconi-e-molto-lucido-e-consapevole-ma-non-e-il-nostro-candidato/6338467/" hostname="ilfattoquotidiano.it" description="“Ho parlato al telefono con Silvio Berlusconi alcune volte e l’ho trovato molto lucido. Però non è lui il candidato al Quirinale del M5S”. Così, l’ex presidente del Consiglio, Giuseppe Conte, ha messo a tacere le voci di una possibile apertura da parte dei grillini alla candidatura del leader di Forza Italia come prossimo presidente …" categories="TVLoft" tags="Accordi &amp; Disaccordi;Giuseppe Conte;Marco Travaglio;Silvio Berlusconi" fingerprint="eba4526ac84b019c">
  <main>
    <p>“Ho parlato al telefono con Silvio Berlusconi alcune volte e <hi rend="#b">l’ho trovato molto lucido</hi>. Però non è lui il candidato al Quirinale del M5S”. Così, l’ex presidente del Consiglio, <hi rend="#b">Giuseppe Conte</hi>, ha messo a tacere le voci di una possibile apertura da parte dei grillini alla candidatura del leader di Forza Italia come prossimo <hi rend="#b">presidente della Repubblica</hi>. Ospite di <hi rend="#b"> Accordi&amp;Disaccordi</hi>, il talk politico condotto da </p>
    <p><hi rend="#b">Luca Sommi</hi>e</p>
    <p><hi rend="#b">Andrea Scanzi</hi>, con la partecipazione di</p>
    <p><hi rend="#b">Marco Travaglio</hi>, in onda su</p>
    <p><hi rend="#b">Nove,</hi>Conte ha detto la sua sull’ex Cavaliere, che per il direttore de</p>
    <p><hi rend="#i">Il Fatto Quotidiano</hi>altro non è che un lupo travestito da agnello.</p>
    <p>“Berlusconi ormai <hi rend="#b">ha una certa età</hi> – ha detto Travaglio – e si mostra responsabile perché il campo estremista è molto affollato, e lui cerca di <hi rend="#b">occupare un piccolo orticello</hi> centrista nella speranza di mantenere il suo 6/7 per cento. Poi – ha continuato rispondendo alla domanda di Luca Sommi – se non può andare un’ora a un’udienza in tribunale, può stare sette anni al Quirinale? <hi rend="#b">È una barzelletta</hi>”.</p>
    <p>“Su questo non sono d’accordo con Travaglio – ha risposto il leader del M5S – ho parlato al telefono con Silvio Berlusconi alcune volte, e l’ho trovato molto <hi rend="#b">lucido e consapevole</hi>. Poi, per carità, si può pensare tutto il male delle sue posizioni politiche, anche passate, ma quando l’ho sentito mi è sembrato che avesse consapevolezza del dramma che il nostro Paese stava vivendo”.</p>
    <p>“Ma quello di Berlusconi può essere un nome papabile per il Quirinale?”, ha chiesto nuovamente Sommi. “Io mi sbilancio con la stessa franchezza – ha risposto infine Conte – e lui <hi rend="#b">non è certo il candidato del M5S</hi>. Quello lo scoprirete a tempo debito”.</p>
    <p><hi rend="#b"> ‘Accordi&amp;Disaccordi’ </hi>è prodotto da</p>
    <p><hi rend="#b">Loft Produzioni</hi>per Discovery Italia e sarà disponibile in live streaming e successivamente on demand sul nuovo servizio streaming</p>
    <p>
      <hi rend="#b">nonché su sito, app e smart tv di</hi>
    </p>
    <ref target="https://www.discoveryplus.it/">discovery+</ref>
    <p>
      <hi rend="#b">. Nove è visibile al canale 9 del Digitale Terrestre, su Sky Canale 149 e Tivùsat Canale 9.</hi>
    </p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>