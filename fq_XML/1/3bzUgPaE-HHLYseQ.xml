<doc sitename="Il Fatto Quotidiano" title="Travaglio: &quot;Renzi ha incontrato Prodi? Prima lo buttano giù e adesso improvvisamente se lo contendono&quot; - Il Fatto Quotidiano" author="Gisella Ruccia" date="2017-06-17" url="http://www.ilfattoquotidiano.it/2017/06/17/travaglio-renzi-ha-incontrato-prodi-prima-lo-buttano-giu-e-adesso-improvvisamente-se-lo-contendono/3665057/" hostname="ilfattoquotidiano.it" description="“Renzi ha incontrato Prodi? Questo balletto intorno a Prodi fa un po’ sorridere“. Sono le parole del direttore de Il Fatto Quotidiano, Marco Travaglio, ospite di Tagadà (La7). “Il centrosinistra ha avuto Prodi nel governo del ’96 e due anni dopo l’ha buttato giù” – spiega – “Ha riavuto Prodi nel 2006 e dopo un …" categories="La7" tags="Giuliano Pisapia;La7;Marco Travaglio;Matteo Renzi;PD;Romano Prodi;Silvio Berlusconi" fingerprint="bdcfa362855e8f8f">
  <main>
    <p>“<hi rend="#b">Renzi ha incontrato Prodi? Questo balletto intorno a Prodi fa un po’ sorridere</hi>“. Sono le parole del direttore de <hi rend="#b">Il Fatto Quotidiano, Marco Travaglio</hi>, ospite di<ref target="http://www.la7.it/tagada"> Tagadà (La7)</ref>. “Il centrosinistra ha avuto Prodi nel governo del ’96 e due anni dopo l’ha buttato giù” – spiega – “Ha riavuto Prodi nel 2006 e dopo un anno e mezzo lo ha ributtato giù. Lo ha avuto candidato designato all’unanimità come presidente della Repubblica nel 2013 e </p>
    <p><hi rend="#b">lo hanno perforato i franchi tiratori, che erano 101, secondo alcuni, 120, secondo altri. Tutti del suo partito e ancora siedono tutti nell’attuale Parlamento. E ancora non sono venuti allo scoperto</hi>“. E aggiunge: “Ai tempi del</p>
    <p><hi rend="#b">referendum</hi>lo dipingevano come un vecchio rimbecillito che aveva riempito il centrosinistra di alleati in una coalizione impossibile e</p>
    <p><hi rend="#b">adesso improvvisamente se lo contendono, ormai alle soglie degli 80 anni</hi>. Meno male che Prodi è una persona seria e ha già detto che alla sua età fa felicemente il pensionato. Affidiamoci al suo buon senso, visto che gli altri non ne hanno”. Poi sottolinea: “</p>
    <p><hi rend="#b">Berlusconi ha già detto che è disponibilissimo a fare un’alleanza con Renzi</hi>per salvare l’Italia dai populisti antieuropei. E pensare che eravamo abituati a pensare che fosse lui un populista antieuropeo, ma</p>
    <p><hi rend="#b">evidentemente c’è un nuovo travestimento in atto.</hi>Renzi ovviamente ai suoi elettori non può dire, come peraltro Berlusconi, che vuole allearsi col Cavaliere, perché i suoi elettori non accetterebbero la cosa.</p>
    <p><hi rend="#b">E quindi continua a dire che gli piace Prodi e che guarda a Pisapia</hi>, ma sa benissimo anche lui che i voti di Pisapia non basteranno forse neppure a superare lo sbarramento del 3%”. Travaglio chiosa: “</p>
    <p><hi rend="#b">Se dovessi scommettere, punterei su un governo Renzi-Berlusconi</hi>, a patto che i due partiti insieme portino parlamentari che arrivano al 50% + 1. Cosa che non è affatto scontata”</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>