<doc sitename="Il Fatto Quotidiano" title="Berlusconi dice no al voto anticipato con Draghi al Quirinale: &quot;Irresponsabile&quot;. E dopo l'assoluzione i giudici diventano &quot;seri e onesti&quot; - Il Fatto Quotidiano" author="F Q" date="2021-10-24" url="https://www.ilfattoquotidiano.it/2021/10/24/berlusconi-dice-no-al-voto-anticipato-con-draghi-al-quirinale-irresponsabile-e-dopo-lassoluzione-i-giudici-diventano-seri-e-onesti/6366261/" hostname="ilfattoquotidiano.it" description="Il discorso sul Quirinale è per ora solo rimandato, intanto Silvio Berlusconi dice no al voto anticipato, che sarebbe “irresponsabile“, e ribadisce che è lui il capo e la guida di Forza Italia. Rinfrancato dall’assoluzione a Siena, cambia perfino versione sui giudici: “I magistrati seri, onesti e competenti sono la maggioranza”. L’intervista di Berlusconi al …" categories="Politica" tags="Silvio Berlusconi" fingerprint="3fbeda71b94ce14f">
  <main>
    <head rend="h1">Berlusconi dice no al voto anticipato con Draghi al Quirinale: “Irresponsabile”. E dopo l’assoluzione i giudici diventano “seri e onesti”</head>
    <graphic src="https://st.ilfattoquotidiano.it/wp-content/uploads/2021/10/24/berlusconi-690x362.jpg"/>
    <p>Il discorso sul <hi rend="#b">Quirinale</hi> è per ora solo rimandato, intanto <hi rend="#b">Silvio Berlusconi</hi> dice no al voto anticipato, che sarebbe “<hi rend="#b">irresponsabile</hi>“, e ribadisce che è lui il capo e la guida di <hi rend="#b">Forza Italia</hi>. Rinfrancato dall’assoluzione a <hi rend="#b">Siena</hi>, cambia perfino versione sui giudici: “I magistrati <hi rend="#b">seri</hi>, <hi rend="#b">onesti</hi> e <hi rend="#b">competenti</hi> sono la maggioranza”. L’intervista di Berlusconi al <hi rend="#i">Corriere della Sera</hi> è un appello a ricompattare il <hi rend="#b">centrodestra</hi> e in primis anche il suo partito: “Il fatto che sia io a rappresentare Forza Italia mi pare non sia messo<hi rend="#b"> in discussione</hi> da nessuno”, afferma l’ex premier. L’obiettivo sullo sfondo però resta sempre il Colle. Berlusconi, usando altre parole, ribadisce quel <ref target="https://www.ilfattoquotidiano.it/2021/10/21/berlusconi-si-tiene-aperta-la-porta-per-il-colle-draghi-e-meglio-come-premier-salvini-se-decide-di-scendere-in-campo-lo-sosterremo/6363131/">“Draghi è meglio come premier” detto solo tre giorni fa a Bruxelles</ref>: non sarebbe responsabile <hi rend="#b">interrompere</hi> il lavoro del <hi rend="#b">governo</hi> che “sta portando l’Italia fuori dall’emergenza sanitaria ed economica”, spiega. Il non detto è tagliare fuori <hi rend="#b">Mario Draghi</hi> dalla corsa al successore di <hi rend="#b">Sergio Mattarella</hi>.</p>
    <p>La certezza è che Berlusconi è tornato<hi rend="#b"> protagonista</hi>. Prima partecipando al vertice del <hi rend="#b">Partito popolare europeo</hi>: “La calorosa accoglienza che ho trovato a Bruxelles – dice al <hi rend="#i">Corriere</hi> – è una buona cosa per l’Italia”. Poi <ref target="https://www.ilfattoquotidiano.it/2021/10/21/silvio-berlusconi-assolto-nel-ruby-ter-a-siena-dallaccusa-di-corruzione-in-atti-giudiziari/6363667/">con l’assoluzione dall’accusa di corruzione in atti giudiziari nel filone senese del processo Ruby Ter</ref>: “Ora posso solo augurarmi che la sentenza di Siena sarà confermata negli altri processi aperti, che si basano sullo stesso </p>
    <p><hi rend="#b">assurdo teorema</hi>“, commenta il leader di Forza Italia. Che ora può dedicarsi a</p>
    <p><hi rend="#b">ricompattare</hi>il centrodestra: “</p>
    <p><hi rend="#b">Matteo Salvini</hi>fa legittimamente la sua parte”, dice l’ex premier. E “se</p>
    <p><hi rend="#b">Fratelli d’Italia</hi>non fosse un grande partito democratico non saremmo alleati con loro”. Riguardo a chi possa essere il nuovo federatore del centrodestra, Berlusconi non si sbilancia: “</p>
    <p><hi rend="#b">Giorgia Meloni</hi>e Salvini – rileva – hanno entrambi</p>
    <p><hi rend="#b">grandi capacità</hi>e un profilo fortemente caratterizzato”. Ma in ogni caso, ciò di cui “l’Italia ha bisogno” è “un</p>
    <p><hi rend="#b">centrodestra liberale</hi>, cristiano,</p>
    <p><hi rend="#b">europeista</hi>, garantista”.</p>
    <p>Le divisioni riguardano il centrodestra e pure la sua Forza Italia, con lo scontento interno fatto emergere dai ministri Brunetta, Gelmini e Carfagna. Berlusconi minimizza: “Si tratta di <hi rend="#b">incomprensioni personali</hi>, che vanno ricomposte, non di conflitti sulla <hi rend="#b">linea politica</hi> che – ripete più volte – è condivisa da tutti e non ha alternative”. Poi però arriva la critica: “Preferirei non leggere sui giornali notizie di <hi rend="#b">polemiche</hi> che non ci rappresentano e che non credo interessino gli italiani”.</p>
    <p>Berlusconi chiede al suo partito e ai suoi alleati equilibrio e serietà. E la mente va subito alla corsa al Colle. Berlusconi non nega ovviamente l’interesse: “Di Quirinale non intendo parlare né occuparmi fino a quando un presidente come Sergio Mattarella sarà nel pieno delle sue funzioni”, risponde al <hi rend="#i">Corriere</hi>. Poi arriva la mossa per escludere <hi rend="#b">Mario Draghi</hi> dalla rosa dei possibili nomi. Il voto anticipato nel caso Draghi salisse al Quirinale? “Sarebbe davvero <hi rend="#b">irresponsabile</hi> pensare di interromperlo (il governo, ndr) prima del tempo per <hi rend="#b">bloccare</hi> il Paese in una <hi rend="#b">campagna elettorale</hi>“.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>