<doc sitename="Il Fatto Quotidiano" title="Imane Fadil, pm: &quot;Su stesso piano ipotesi avvelenamento o malattia&quot;. Difesa Berlusconi: &quot;La sua morte ci danneggia&quot; - Il Fatto Quotidiano" author="F Q" date="2019-03-19" url="https://www.ilfattoquotidiano.it/2019/03/19/imane-fadil-pm-sullo-stesso-piano-ipotesi-avvelenamento-o-malattia-avvocato-berlusconi-la-sua-morte-ci-danneggia-nel-processo/5048013/" hostname="ilfattoquotidiano.it" description="Il giorno dell’autopsia non è ancora stato fissato, e solo quella farà luce sulle cause della morte di Imane Fadil, una delle testimoni chiave del processo Ruby, deceduta il 1 marzo dopo oltre un mese di degenza all’Humanitas di Rozzano. Dunque per gli inquirenti, al momento, l’ipotesi dell’avvelenamento o di una malattia rara sono sullo stesso …" categories="Giustizia" tags="Imane Fadil;Silvio Berlusconi" fingerprint="a4af4698b8a28ab9">
  <main><head rend="h1">Imane Fadil, pm: “Su stesso piano ipotesi avvelenamento o malattia”. Difesa Berlusconi: “La sua morte ci danneggia”</head><graphic src="https://st.ilfattoquotidiano.it/wp-content/uploads/2019/03/15/Imane-Fadil-Morta-Inchiesta-1300.jpg"/><p>Il giorno dell’<hi rend="#b">autopsia</hi> non è ancora stato fissato, e solo quella farà luce sulle cause della morte di <ref target="https://www.ilfattoquotidiano.it/2019/03/17/imane-fadil-lordine-della-procura-in-obitorio-nessuno-deve-vedere-il-cadavere-neanche-amici-e-parenti/5043613/"> Imane Fadil, una delle testimoni chiave del processo Ruby, deceduta il 1 marzo dopo oltre un mese di degenza all’Humanitas di Rozzano</ref>. Dunque per gli inquirenti, al momento, </p><p><ref target="https://www.ilfattoquotidiano.it/2019/03/18/imane-fadil-procuratore-greco-nel-sangue-alti-livelli-di-due-metalli-antimonio-e-cadmio-il-12-febbraio-lei-parlo-di-avvelenamento/5045325/">l’ipotesi dell’avvelenamento o di una malattia rara sono sullo stesso piano e “hanno pari dignità”</ref>. L’hanno spiegato il procuratore aggiunto</p><p><hi rend="#b">Tiziana Siciliano</hi>e il pm</p><p><hi rend="#b">Luca Gaglio</hi>che coordinano le indagini sul caso della modella marocchina. Mentre procede l’inchiesta, sul fronte processuale ora le sue dichiarazioni sul caso</p><p><ref target="https://www.ilfattoquotidiano.it/2019/03/16/imane-fadil-silvio-berlusconi-non-lho-mai-conosciuta-ma-per-i-giudici-e-stata-ad-arcore-8-volte-ed-era-teste-credibile/5042046/">assieme a molte ‘olgettine’, entreranno direttamente negli atti del dibattimento proprio a causa della sua morte. Il decesso della 34enne, secondo il legale dell’ex premier</ref></p><hi rend="#b">Ruby ter</hi>, che vede<hi rend="#b">Berlusconi</hi>imputato per corruzione in atti giudiziari<p><hi rend="#b">Federico Cecconi</hi>, “dal punto di vista tecnico-processuale nuoce alla difesa di</p><p><hi rend="#b">Berlusconi</hi>perché noi non possiamo procedere con il</p><p><hi rend="#b">controesame</hi>” della testimone in aula. Il</p><p><hi rend="#b">difensore</hi>, a chi gli ha chiesto cosa ne pensasse sulla misteriosa morte della modella marocchina, ha risposto che non intendeva “esprimere opinioni” e che di fronte alla morte di una persona “c’è la massima forma di</p><p><hi rend="#b">dolore</hi>“.</p><p><hi rend="#b">L’autopsia</hi> – L’esame inizierà con alcuni prelievi di organi per accertare l’eventuale presenza di radioattività. I due <hi rend="#b">pm Siciliano </hi>e<hi rend="#b"> Gaglio</hi>, che coordinano le indagini assieme alla collega <hi rend="#b">Antonia Pavan</hi>, hanno spiegato che le indagini sono a 360 gradi e stanno prendendo in considerazione tutte le ipotesi a partire da una malattia autoimmune rara – è stata questa la prima diagnosi a ridosso del suo ingresso in ospedale – diversa dal ‘<hi rend="#b">lupus</hi>‘, ipotizzato e poi scartato dai medici dell’<hi rend="#b">Humanitas</hi>. “Ci sono molte malattie autoimmuni – ha precisato Gaglio – e quindi sono necessari notevoli approfondimenti”. Comunque hanno affermato “è indiscutibile anche il sospetto di <hi rend="#b">avvelenamento</hi>“. Non solo in quanto<hi rend="#b"> Imane Fadil</hi> lo aveva riferito al fratello <hi rend="#b">Tarek</hi> e a un amico almeno tre settimane prima del decesso avvenuto il primo marzo, ma anche perché “siamo di fronte a una morte – ha precisato<hi rend="#b"> Tiziana Siciliano</hi> – che non ha una risposta clinica e quindi dobbiamo tenera in considerazione questa ipotesi”. Per gli <hi rend="#b">inquirenti</hi>, che hanno finito di sentire un primo gruppo di <hi rend="#b">testimoni</hi>, l’autopsia, preceduta da alcuni <hi rend="#b">prelievi specifici</hi> per accertare il sospetto di radioattività, dovrebbe chiarire il quadro.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>