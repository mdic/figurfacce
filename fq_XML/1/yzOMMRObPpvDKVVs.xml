<doc sitename="Il Fatto Quotidiano" title="Ruby Ter, Berlusconi rinviato a giudizio per corruzione in atti giudiziari. Gli avvocati: 'Il suo è reato di generosità' - Il Fatto Quotidiano" author="F Q" date="2017-01-28" url="http://www.ilfattoquotidiano.it/2017/01/28/ruby-ter-berlusconi-rinviato-a-giudizio-per-corruzione-in-atti-giudiziari/3346677/" hostname="ilfattoquotidiano.it" description="Ha comprato il silenzio delle sue ex ospiti su ciò che accadeva a villa San Martino per essere reticenti o mentire durante il primo processo sul caso Ruby. Le ha pagate per mesi per un importo complessivo di 10 milioni di euro – di cui sette soltanto a Karima El Mahroug – anche se lui giustificava quei soldi …" categories="Giustizia" tags="Corruzione in Atti Giudiziari;Ruby;Silvio Berlusconi" fingerprint="efa71424a040c12d">
  <main><head rend="h1">Ruby Ter, Berlusconi rinviato a giudizio per corruzione in atti giudiziari. Gli avvocati: ‘Il suo è reato di generosità’</head><graphic src="https://st.ilfattoquotidiano.it/wp-content/uploads/2016/12/Berlusconi-675.jpg"/><p>Ha comprato il silenzio delle sue ex ospiti su ciò che accadeva a villa <hi rend="#b">San Martino</hi> per essere reticenti o mentire durante il primo processo sul caso <hi rend="#b">Ruby</hi>. Le ha pagate per mesi per un importo complessivo di 10 milioni di euro – <ref target="http://www.ilfattoquotidiano.it/2014/07/31/ruby-lex-avvocato-pagata-oltre-6-milioni-parlo-perche-berlusconi-assolto/1078478/">di cui sette soltanto a Karima El Mahroug</ref> – anche se lui giustificava quei soldi come una compensazione perché le ragazze erano state “rovinate” dalle indagini milanesi. </p><p><hi rend="#b">Silvio Berlusconi</hi>è stato rinviato a giudizio con l’accusa di corruzione in atti giudiziari nell’ambito dell’inchiesta</p><p><hi rend="#b">Ruby Ter</hi>. Il gup di Milano</p><p><hi rend="#b">Carlo Ottone De Marchi</hi>ha così accolto la richiesta della</p><p><hi rend="#b">Procura</hi>e il processo per l’ex premier si aprirà il 5 aprile davanti alla quarta sezione penale del Tribunale. Nell’ambito della stessa inchiesta, altre 22 persone sono state rinviate a giudizio:</p><p><ref target="http://www.ilfattoquotidiano.it/2016/10/19/ruby-ter-a-giudizio-karima-e-altre-22-persone-posizione-berlusconi-gia-stralciata/3107789/">tra loro anche l’avvocato</ref></p><hi rend="#b">Luca Giuliante</hi>, il giornalista<hi rend="#b">Carlo Rossella</hi>, la senatrice<p><hi rend="#b">.</hi></p><ref target="http://www.ilfattoquotidiano.it/2016/10/19/ruby-ter-a-giudizio-karima-e-altre-22-persone-posizione-berlusconi-gia-stralciata/3107789/">Mariarosaria Rossi</ref><p><ref target="http://www.ilfattoquotidiano.it/2017/01/27/ruby-ter-sono-13-le-ragazze-pagate-da-berlusconi-almeno-fino-a-novembre-la-testimonianza-del-ragionier-spinelli/3344955/">E non sarebbero 4 ma 13 le “</ref>tramite il ragioniere</p><hi rend="#b">olgettine</hi>” che, secondo la<hi rend="#b">Procura di Milano</hi>, ha continuato a pagare fino a novembre 2016<p><ref target="http://www.ilfattoquotidiano.it/2017/01/26/ruby-ter-nuove-contestazioni-a-silvio-berlusconi-pagamenti-a-quattro-ragazze/3343199/">.</ref></p><hi rend="#b">Giuseppe Spinelli</hi>, al quale consegnava i contanti per le ragazze<p>“Il fatto concreto è che si processerà <hi rend="#b">Silvio Berlusconi</hi> per il reato di generosità”, ha detto l’avvocato del leader di Forza Italia <hi rend="#b">Federico Cecconi</hi>, che lo difende insieme al professor <hi rend="#b">Franco Coppi</hi>. “Prendiamo atto di questo rinvio a giudizio – ha spiegato il legale – in dibattimento confidiamo nella possibilità di dimostrare l’estraneità di <hi rend="#b">Silvio Berlusconi</hi> ai fatti contestati”. Prima della decisione del gup i legali del leader di <hi rend="#b">Forza Italia</hi> – <hi rend="#b">Federico Cecconi</hi> e <hi rend="#b">Franco Coppi</hi> – avevano ribadito l’istanza di non luogo a procedere.</p><p>Per tanti in Forza Italia la decisione di oggi rappresenta l’ennesimo episodio di “accanimento giudiziario” e un nuovo “processo politico”. Per <hi rend="#b">Deborah Bergamini</hi>, responsabile Comunicazione del partito, “mentre si torna a parlare di elezioni e di una rinnovata agibilità politica in arrivo da <hi rend="#b">Strasburgo</hi> per <hi rend="#b">Silvio Berlusconi</hi> puntuale interviene certa magistratura con il solito accanimento ai danni del leader dei moderati italiani. È un copione fin troppo noto e prevedibile, che tuttavia continua a farci indignare: è un nuovo colpo alla democrazia del nostro Paese”. Il capogruppo alla Camera Renato Brunetta invece definisce “fissata” la magistratura, il senatore <hi rend="#b">Lucio Malan</hi> parla di “accanimento”, mentre <hi rend="#b">Mara Carfagna</hi> parla di “accusa assurda”. “Sono ormai <hi rend="#b">20 anni</hi> – dice – che assistiamo ad un’invasione di campo da parte di una piccola parte della <hi rend="#b">magistratura</hi> che usa gli strumenti a sua disposizione per tentare di abbattere e screditare quelli che vengono ritenuti avversari politici. Avevamo sperato che questa stagione si fosse finalmente conclusa, invece, con l’ennesimo rinvio a giudizio ai danni di <hi rend="#b">Silvio Berlusconi</hi>, abbiamo capito che purtroppo non è così. Il <hi rend="#b">Presidente Berlusconi</hi> ha dimostrato di essere più forte di qualsiasi accanimento ed azione giudiziaria pretestuosa e strumentale, ha dimostrato che nulla lo può piegare e di certo non lo farà questa ennesima <hi rend="#b">assurda</hi><hi rend="#b">accusa</hi>“.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>