<doc sitename="Il Fatto Quotidiano" title="Teo Teocoli: &quot;Dissi a Berlusconi: 'Lei costruisca pure Milano 2 che io faccio il mio mestiere'. Lui mi cacciò da Arcore&quot; - Il Fatto Quotidiano" author="F Q" date="2021-11-19" url="https://www.ilfattoquotidiano.it/2021/11/19/teo-teocoli-dissi-a-berlusconi-lei-costruisca-pure-milano-2-che-io-faccio-il-mio-mestiere-lui-mi-caccio-da-arcore/6397999/" hostname="ilfattoquotidiano.it" description="&quot;COSI' BERLUSCONI MI HA CACCIATO DA ARCORE&quot; La rivelazione di Teo Teocoli: &quot;Un'ora da solo in macchina fuori dal cancello di Villa San Martino&quot;" categories="Attualità" tags="Mediaset;Silvio Berlusconi;Zelig" fingerprint="6dbe02cb9096b40d">
  <main><p>“Con Boldi e Gaspare e Zuzzurro <hi rend="#b">andammo da Berlusconi</hi> a Villa San Martino. Parlammo, fece delle proposte, non ero d’accordo e dissi: <hi rend="#b">‘Lei costruisca pure Milano 2 che io faccio il mio mestiere</hi>‘. Fui <hi rend="#b">praticamente accompagnato alla porta.</hi> Aspettai in auto un’ora e mezza prima che gli altri uscissero. Ma qualche anno dopo fu proprio Berlusconi a richiamarmi nelle sue tv, aveva riconosciuto il mio talento”. A rivelare questo aneddoto è <hi rend="#b">Teo Teocoli</hi> che, in un’intervista a <hi rend="#i">Il Giornale</hi>, ha ripercorso la sua carriera, ricordando proprio questa frase che <hi rend="#b">gli costò il posto a Mediaset</hi>, anche se solo per qualche anno.</p><p>E proprio in questi giorni il mattatore è tornato in onda su Canale 5 come ospite d’eccezione del nuovo <hi rend="#i"> Zelig</hi>, accanto a </p><p><hi rend="#b">Claudio Bisio</hi>e</p><p><hi rend="#b">Vanessa Incontrada</hi>: “Hanno dovuto tagliare dieci minuti perché quel pazzo di Bisio ed io abbiamo improvvisato, oh quello non molla mai”, ha scherzato Teo Teocoli senza nascondere la sua soddisfazione, perché “i</p><p><hi rend="#b">o sono un cabarettista</hi>e il cabaret è quel mondo dove si balla, si canta, si scherza e si improvvisano cose”. Anche se per la verità “</p><p><hi rend="#b">Io sono più da Derby. Ci ho trascorso 17 anni e quell’impronta non andrà più via”.</hi></p><hi rend="#i">Zelig</hi>non è proprio casa mia.<p>Gli<hi rend="#b"> episodi memorabili</hi> di quegli anni sono infiniti: “Abatantuono chiese di stare dietro a me e Boldi sul palco per imparare. Aveva un impermeabile bianco e la gente rideva… Gli spettacoli erano lunghissimi, andavano avanti fino alle 3 e quando il comico di turno diceva e ora per finire… qualcuno in sala diceva sempre ecco, bravo. Poi si andava al Capolinea, poi a fare colazione, poi a prendere i giornali. L’unico momento in cui Milano si fermava era tra le 6.45 e le 7. In giro era il deserto. <hi rend="#b">E io mi godevo quel quarto d’ora. Poi iniziava la città</hi>“.</p></main>
  <comments/>
</doc>