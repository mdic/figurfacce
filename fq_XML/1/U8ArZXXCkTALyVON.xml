<doc sitename="Il Fatto Quotidiano" title="Rai, Rosato (Pd): “Foa? M5s gridava ‘onestà’ e ora va a braccetto con Berlusconi. Governo di bugiardi e ipocriti” - Il Fatto Quotidiano" author="Gisella Ruccia" date="2018-09-20" url="https://www.ilfattoquotidiano.it/2018/09/20/rai-rosato-pd-foa-m5s-gridava-onesta-e-ora-va-a-braccetto-con-berlusconi-governo-di-bugiardi-e-ipocriti/4638561/" hostname="ilfattoquotidiano.it" description="“Il “male assoluto” diventa alleato. E così Salvini Di Maio e Berlusconi felicemente insieme pronti per il sì a Foa e a dividersi le poltrone della Rai. Veramente un bel governo del cambiamento”. E’ il tweet pubblicato dal deputato Pd, Ettore Rosato, che, ai microfoni di Ho scelto Cusano (Radio Cusano Campus), conferma la sua …" categories="Politica" tags="Ettore Rosato;Forza Italia;Lega;Luigi di Maio;Marcello Foa;Matteo Salvini;Movimento 5 Stelle;PD;Rai;Silvio Berlusconi" fingerprint="eca9d658f0a64025">
  <main>
    <p>“Il “male assoluto” diventa alleato. E così<hi rend="#b"> Salvini Di Maio e Berlusconi</hi> felicemente insieme pronti per il <hi rend="#b">sì a Foa</hi> e a dividersi le poltrone della <hi rend="#b">Rai</hi>. Veramente un bel governo del cambiamento”. E’ il tweet pubblicato dal deputato <hi rend="#b">Pd, Ettore Rosato</hi>, che, ai microfoni di <hi rend="#b">Ho scelto Cusano</hi> (Radio Cusano Campus), conferma la sua tesi: “<hi rend="#b">Berlusconi</hi> è sempre stato mezzo in maggioranza e mezzo fuori.<ref target="https://www.ilfattoquotidiano.it/2018/09/19/rai-lega-cda-potra-votare-foa-gasparri-e-mule-fi-noi-decisivi-per-elezione-opposizioni-accordo-siglato-ad-arcore/4636951/"> L’accordo per la nomina di Marcello Foa alla presidenza della Rai lo certifica.</ref> E certifica anche la volontà di </p>
    <p><hi rend="#b">Di Maio e del M5s</hi>di chiudere</p>
    <p><hi rend="#b">un’alleanza anche con Berlusconi,</hi>quando serve. In questo caso, gli serviva e l’hanno chiusa. Avranno fatto un accordo che mi sembra verrà esplicitato nelle prossime settimane anche sull’aspetto complessivo della Rai e sui direttori, una cosa su cui, peraltro, Berlusconi è abbastanza preparato. E’ la contraddizione assoluta di quello che i</p>
    <p><hi rend="#b">5 Stelle</hi>hanno sempre detto, e cioè che</p>
    <p><hi rend="#b">Berlusconi era il male assoluto, adesso Berlusconi è l’utile alleato</hi>”. Sul giornalista</p>
    <p><hi rend="#b">Marcello Foa</hi>, osserva: “Non do giudizi sulla persona. Ma penso che alla guida della più grande azienda culturale italiana hanno messo una persona che si è espresso in maniera</p>
    <p><hi rend="#b">volgare e durissima</hi>contro il</p>
    <p><hi rend="#b">presidente Mattarella</hi>,</p>
    <p><hi rend="#b">è un anti-vaccini, è un filo-Putin</hi>. In una società pubblica come la Rai, che è una società di informazione, non è assolutamente il profilo giusto. La nomina di Foa è legata a rassicurazioni a Berlusconi circa il</p>
    <p><hi rend="#b">tetto sugli spot pubblicitari in tv</hi>? C’è una</p>
    <p><hi rend="#b">cronologia preoccupante.</hi>Prima arrivano le minacce durissime di</p>
    <p><hi rend="#b">Salvini e Di Maio</hi>sulle tv e sui giornali privati, poi a un certo punto</p>
    <p><hi rend="#b">Berlusconi</hi>chiama e dice: ‘Scusate, forse ho cambiato idea su Foa’. Davanti a questa scaletta di eventi così chiara” – continua – “un piccolo sospetto viene. Poi vedremo se</p>
    <p><hi rend="#b">Mediaset</hi>verrà penalizzata. Secondo me,</p>
    <p><hi rend="#b">non va penalizzata</hi>in nessun modo, perché è un’azienda privata che svolge la sua funzione. E un governo che pensa di punire aziende private, che si chiamino Mediaset o</p>
    <p><hi rend="#i">Il Gruppo L’Espresso</hi>, sarebbe un governo illiberale che va contro gli interessi del nostro Paese. Però credo che anche usarlo come merce di ricatto per ottenere i voti in Parlamento per eleggere un presidente Rai a loro gradito sarebbe una cosa molto molto grave”. Il vicepresidente della Camera aggiunge: “Se avessimo fatto noi del Pd questo accordo con Berlusconi, a quest’ora staremmo in piazza a sentirci le urla</p>
    <p><hi rend="#b">‘Onestà, onestà’.</hi>Quell’onestà che adesso non gridano più, perché</p>
    <p><hi rend="#b">Toninelli</hi>nomina gli</p>
    <p><hi rend="#b">indagati</hi>nei consigli di amministrazione, il ministro</p>
    <p><hi rend="#b">Bonafede</hi>si rifiuta di compiere i suoi atti formali perché, trattandosi del</p>
    <p><hi rend="#b">padre di Di Battista</hi>, non dà l’ok a un’azione della magistratura che dipende da un suo sì e da un suo no”. E chiosa: “Tutti questi che gridavano ‘onestà’ adesso vanno a braccetto con Berlusconi e fanno gli accordi per distribuirsi un po’ di poltrone in Rai.</p>
    <p><hi rend="#b">E’ il governo dei bugiardi e degli ipocriti</hi>, speriamo non facciano troppi danni a questo Paese”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>