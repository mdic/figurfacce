<doc sitename="Il Fatto Quotidiano" title="Lele Mora indagato per calunnia a Silvio Berlusconi: disse di avere delle foto dell'ex premier insieme a Matteo Messina Denaro - Il Fatto Quotidiano" author="F Q" date="2025-03-06" url="https://www.ilfattoquotidiano.it/2025/03/06/lele-mora-indagato-calunnia-silvio-berlusconi-foto-matteo-messina-denaro/7902408/" hostname="ilfattoquotidiano.it" description="Sotto indagine per le sue dichiarazioni legate all'inchiesta sulle stragi di mafia del 1993" categories="Giustizia" tags="Lele Mora;Matteo Messina Denaro;Silvio Berlusconi" fingerprint="dd80764e510d643d">
  <main>
    <head rend="h1">Lele Mora indagato per calunnia a Silvio Berlusconi: disse di avere delle foto dell’ex premier insieme a Matteo Messina Denaro</head>
    <graphic src="https://st.ilfattoquotidiano.it/wp-content/uploads/2023/08/01/Lele-Mora-690x362.jpg"/>
    <p><hi rend="#b">Lele Mora</hi> è indagato a <hi rend="#b">Firenze</hi> per false informazioni ai pubblici ministeri e <hi rend="#b">calunnia</hi> a <hi rend="#b">Silvio</hi><hi rend="#b">Berlusconi</hi>. Lo riporta <hi rend="#i">La Repubblica</hi>, spiegando che l’ex agente dei vip – già coinvolte in varie vicende giudiziarie, da Vallettopoli a Ruby – si è presentato in <hi rend="#b">Procura</hi> due settimane fa per l’interrogatorio, comunicando la scelta di avvalersi della<hi rend="#b"> facoltà di non rispondere</hi>. A iscrivere nel registro degli indagati Lele Mora è la Direzione distrettuale antimafia di Firenze che indaga sui presunti <hi rend="#b">mandanti occulti</hi> delle<hi rend="#b"> stragi di mafia</hi> del <hi rend="#b">1993</hi>.</p>
    <p>Mora è coinvolto per alcune dichiarazioni fatte in pubblico – e poi ribadite davanti ai pm, che <hi rend="#b">due anni</hi><hi rend="#b">fa</hi> lo avevano sentito come persona informata sui fatti – su presunte <hi rend="#b">foto</hi> da lui possedute che ritrarrebbero insieme il boss <hi rend="#b">Matteo Messina Denaro</hi> e <hi rend="#b">Silvio</hi><hi rend="#b">Berlusconi</hi>. Nessun riscontro è stato trovato a quelle <hi rend="#b">parole</hi>, neanche dopo una <hi rend="#b">perquisizione</hi>, motivo per cui l’ex agente dei vip è finito sotto accusa. Il suo avvocato difensore ha depositato una serie di documenti sui <hi rend="#b">problemi</hi><hi rend="#b">sanitari</hi> dell’indagato, che avrebbero influito sulle dichiarazioni finite nel mirino dei magistrati. Le contestazioni riguardano proprio le parole sulle foto tra Berlusconi e il boss, che hanno fatto scattare l’accusa di calunnia e, a cascata, quella di false dichiarazioni al pubblico ministero.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>