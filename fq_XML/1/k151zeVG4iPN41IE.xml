<doc sitename="Il Fatto Quotidiano" title="Silvio Berlusconi riscende in campo. E rispolvera le gigantografie sei per tre - Il Fatto Quotidiano" author="F Q" date="2019-03-27" url="https://www.ilfattoquotidiano.it/2019/03/27/silvio-berlusconi-riscende-in-campo-e-rispolvera-le-gigantografie-sei-per-tre/5065683/" hostname="ilfattoquotidiano.it" description="Silvio Berlusconi ritorna candidabile e rispolvera le campagne elettorali vecchio stile. Mentre i partiti concentrano le loro energie e le loro scarse finanze soprattutto sulla propaganda online, il leader di Forza Italia investirà su gigantografie 6 metri per 3, come riporta La Stampa. Un ritorno al passato visto che i cartelloni erano andati di moda, …" categories="Politica" tags="Antonio Tajani;Forza Italia;Silvio Berlusconi" fingerprint="7582be24bb07473d">
  <main>
    <head rend="h1">Silvio Berlusconi riscende in campo. E rispolvera le gigantografie sei per tre</head>
    <graphic src="https://st.ilfattoquotidiano.it/wp-content/uploads/2019/03/27/berlusconi.jpg"/>
    <p><hi rend="#b">Silvio Berlusconi</hi> ritorna candidabile e rispolvera le <hi rend="#b">campagne elettorali</hi> vecchio stile. Mentre i <hi rend="#b">partiti</hi> concentrano le loro energie e le loro scarse finanze soprattutto sulla <hi rend="#b">propaganda online</hi>, il leader di<hi rend="#b"> Forza Italia</hi> investirà su <hi rend="#b">gigantografie</hi><hi rend="#b">6 metri per 3</hi>, come riporta <hi rend="#i">La Stampa</hi>. Un ritorno al passato visto che i cartelloni erano andati di moda, nella comunicazione berlusconiana, soprattutto per la vittoria del 2001. Una spesa che diverse forze politiche preferiscono <hi rend="#b">centellinare</hi> ma che l’ex premier non ha problemi a potersi permettere. Tra l’altro, la legge permette di <hi rend="#b">spendere</hi> senza limiti o divieti fino a un mese prima del <hi rend="#b">voto</hi>. Dunque fino al <hi rend="#b">26 aprile</hi><hi rend="#b">Berlusconi</hi> potrà investire quanto riterrà necessario.</p>
    <p>Il messaggio dei cartelloni? Si avvicinerà a qualcosa come “Di nuovo in campo” per sottolineare la candidabilità ritrovata a <hi rend="#b">maggio 2018</hi> anche se sulla scheda elettorale del 4 marzo era comunque scritto “<hi rend="#b">Berlusconi presidente</hi>“. L’<hi rend="#b">ex premier</hi> è candidato capolista in tutti i collegi tranne che nel<hi rend="#b"> Centro Italia</hi>, dove ci sarà spazio per il suo vice e attuale presidente dell’<hi rend="#b">Europarlamento Antonio Tajani. </hi>Tra l’altro sabato, al centro Congressi dell’<hi rend="#b">Eur</hi> di <hi rend="#b">Roma</hi>, <hi rend="#b">Forza Italia </hi>celebrerà i suoi 25 anni con la prima <hi rend="#b">Assemblea nazionale </hi>dell’era del governo gialloblu.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>