<doc sitename="Il Fatto Quotidiano" title="Elezioni, Mangini: “Renzi? Ha battezzato come sinistra ciò che sinistra non era. M5s? Interpreta speranza e protesta” - Il Fatto Quotidiano" author="Gisella Ruccia" date="2018-03-14" url="https://www.ilfattoquotidiano.it/2018/03/14/elezioni-mangini-renzi-ha-battezzato-come-sinistra-cio-che-sinistra-non-era-m5s-interpreta-speranza-e-protesta/4225436/" hostname="ilfattoquotidiano.it" description="“Renzi? Ha battezzato come sinistra ciò che sinistra non era. Si è sempre dichiarato di sinistra e non lo è assolutamente”. Così a Dimartedì (La7) si pronuncia sul segretario dimissionario del Pd Cecilia Mangini, fotografa e prima documentarista in Italia dal dopoguerra. La regista racconta una novella di Giovanni Boccaccio, in riferimento a Matteo Renzi, …" categories="Elezioni Politiche 2018" tags="La7;Lega;Matteo Renzi;Matteo Salvini;Movimento 5 Stelle;PD;Silvio Berlusconi" fingerprint="8eda267d59fca7bc">
  <main>
    <p>“<hi rend="#b">Renzi</hi>? Ha battezzato come <hi rend="#b">sinistra</hi> ciò che sinistra non era. Si è sempre dichiarato di sinistra e non lo è assolutamente”. Così a <ref target="http://www.la7.it/dimartedi"> Dimartedì </ref>(La7) si pronuncia sul segretario dimissionario del Pd </p>
    <p><hi rend="#b">Cecilia Mangini</hi>, fotografa e prima documentarista in Italia dal dopoguerra. La regista racconta una novella di</p>
    <p><hi rend="#b">Giovanni Boccaccio</hi>, in riferimento a</p>
    <p><hi rend="#b">Matteo Renzi</hi>, e aggiunge: “Di fronte ai giochini di prestigio la gente si è veramente stufata, anche perché quelli del</p>
    <p><hi rend="#b">Pd</hi>si sono vantati di conquiste che non erano assolutamente successe. E’ noto che chi si loda si sbroda. E il governo ha fatto questo a piene mani. Quindi, c’era l’esigenza di trovare qualcuno che potesse offrire una speranza. Quello del</p>
    <p><hi rend="#b">4 marzo</hi>è stato un voto di</p>
    <p><hi rend="#b">speranza</hi>e anche di</p>
    <p><hi rend="#b">protesta</hi>”. Cecilia Mangini, poi, replica ironicamente a una affermazione del conduttore Giovanni Floris (“Adesso però Renzi si è dimesso”): “Beh, si è dimesso… Si è dimesso? Ma sta sempre lì alla segreteria del partito, non si sa cosa farà. Qual è stato il suo errore? Non è stato uno solo. Ad esempio, ha cercato di fare le identiche cose che</p>
    <p><hi rend="#b">Berlusconi</hi>aveva promesso, senza accorgersi che Berlusconi era padrone del suo partito. Nessuno è padrone del socialismo, Il</p>
    <p><hi rend="#b">M5S</hi>? Ha interpretato in qualche modo speranza e protesta” – continua – “La fisica è molto precisa: se c’è un vuoto, arriva qualcosa che lo riempie. I 5 Stelle sono ragazzi giovani, non hanno le rughe dei vecchi politicanti, hanno questo aspetto anche simpatico. Soprattutto scambiano il</p>
    <p><hi rend="#b">congiuntivo</hi>con l’indicativo e con il condizionale e questo agli italiani che ormai non hanno più scuole veramente rappresenta una consolazione”. E chiosa: “</p>
    <p><hi rend="#b">Matteo Salvini</hi>? Penso che anagraficamente sia molto più anziano di me perché ha riabilitato la vecchia lezione dell’odio verso il diverso”</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>