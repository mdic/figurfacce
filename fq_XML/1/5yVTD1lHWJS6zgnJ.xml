<doc sitename="Il Fatto Quotidiano" title="Forza Italia contro Di Matteo per spingere Berlusconi al Colle: “Mai accertate collusioni con la mafia”. Da Bontade ai soldi ai boss: cosa dice la sentenza Dell’Utri - Il Fatto Quotidiano" author="Giuseppe Pipitone" date="2021-11-29" url="https://www.ilfattoquotidiano.it/2021/11/29/forza-italia-contro-di-matteo-per-spingere-berlusconi-al-colle-mai-accertate-collusioni-con-la-mafia-da-bontade-ai-soldi-ai-boss-cosa-dice-la-sentenza-dellutri/6408892/" hostname="ilfattoquotidiano.it" description="Più si avvicina la fatidica data dell’elezione del nuovo presidente della Repubblica e più ad Arcore aumenta la tensione. Nonostante pubblicamente dribbli l’argomento, infatti, Silvio Berlusconi continua sul serio a coltivare il sogno del Quirinale. Sarà per questo motivo che Forza Italia ha reagito in modo rabbioso, attaccando il magistrato Nino Di Matteo, reo di …" categories="Politica" tags="Forza Italia;Silvio Berlusconi" fingerprint="a9aa5a21f16ccd0d">
  <main>
    <head rend="h1">Forza Italia contro Di Matteo per spingere Berlusconi al Colle: “Mai accertate collusioni con la mafia”. Da Bontade ai soldi ai boss: cosa dice la sentenza Dell’Utri</head>
    <graphic src="https://st.ilfattoquotidiano.it/wp-content/uploads/2021/11/29/DIMATTEOBERLUSCONI-1200x630.jpg"/>
    <p>Più si avvicina la fatidica data dell’elezione del nuovo presidente della Repubblica e più ad <hi rend="#b">Arcore</hi> aumenta la tensione. Nonostante pubblicamente dribbli l’argomento, infatti, <hi rend="#b">Silvio Berlusconi</hi> continua sul serio a coltivare il sogno del <hi rend="#b">Quirinale</hi>. Sarà per questo motivo che <hi rend="#b">Forza Italia</hi> ha reagito in modo rabbioso, attaccando il magistrato <hi rend="#b">Nino Di Matteo</hi>, reo di aver ricordato i rapporti tra Arcore e Cosa nostra. È già successo più volte in passato, ma questa volta c’è il Colle ad aumentare la reazione nervosa dei berlusconiani. Intervistato da Lucia Annunziata, infatti, Di Matteo ha ricordato cosa c’è scritto <ref target="https://www.ilfattoquotidiano.it/2014/07/01/dellutri-la-cassazione-socialmente-pericoloso-concorso-con-mafia-per-lungo-tempo/1045837/">nella sentenza su Marcello Dell’Utri</ref>. Nel 2014 lo storico braccio destro di </p>
    <p><hi rend="#b">Berlusconi</hi>fu condannato in via definitiva a sette anni di carcere per</p>
    <p><hi rend="#b">concorso esterno a Cosa nostra</hi>. Dopo un breve periodo da latitante in</p>
    <p><hi rend="#b">Libano</hi>, Dell’Utri ha scontato la sua pena tra carcere e domiciliari: ora è tornato alla corte di Arcore, dove – secondo vari retroscena – è uno dei consiglieri più ascoltati in relazione a una possibile candidatura del leader di Forza Italia al Colle.</p>
    <p><hi rend="#b">Le parole del magistrato Di Matteo – </hi>Insomma: può un uomo che ha il braccio destro condannato per mafia (e quello sinistro, cioè <hi rend="#b">Cesare Previti</hi>, per corruzione in atti giudiziari) correre per il Quirinale? E infatti è proprio rispondendo a una domanda sul Colle che Di Matteo ha ricordato l’esistenza della sentenza Dell’Utri . “Io non ho titolo per <hi rend="#b">esprimere giudizi politici</hi> mi limito a ricordare due dati di fatto. Il primo è che il presidente della Repubblica è anche presidente del Csm e nei confronti della magistratura non dovrebbe avere interessi e rancori di tipo personali. Poi ricordo che Dell’Utri fu <hi rend="#b">intermediario</hi> di un <hi rend="#b">accordo</hi> tra il 1974 e il 1992 con le famiglie mafiose palermitane, che in cambio della <hi rend="#b">protezione personale e imprenditoriale di Berlusconi</hi> prevedeva il <hi rend="#b">versamento di somme ingenti di denaro da parte di Berlusconi a Cosa Nostra</hi>, e questo è emerso da una sentenza definitiva”, ha detto il consigliere del Csm a <hi rend="#i">Mezz’ora in Più</hi> su Rai3. Di Matteo si è astenuto da ogni ulteriore dichiarazione sulla corsa al Quirinale: “Non voglio commentare – ha aggiunto – ma questo sta diventando un paese in cui qualche fatto va ricordato. Il vizio della memoria dovrebbe essere coltivato in maniera più incisiva e generalizzata”.</p>
    <p><hi rend="#b">I berlusconiani: “Nessuna sentenza ha mai accertato collusioni con la mafia” –</hi> Dichiarazioni che hanno fatto scendere sul piede di guerra i berlusconiani di stretta osservanza. I capigruppo delle commissioni Giustizia di Forza Italia alla Camera e al Senato <hi rend="#b">Pierantonio Zanettin</hi> e <hi rend="#b">Giacomo Caliendo</hi>, insieme con i componenti delle commissioni, la senatrice <hi rend="#b">Fiammetta Modena</hi> e i deputati Matilde Siracusano e Roberto Cassinelli, hanno diffuso una nota per attaccare il magistrato. “Il consigliere del Csm <hi rend="#b">Nino di Matteo</hi> – scrivono – si è scagliato contro la candidatura di <hi rend="#b">Silvio Berlusconi</hi> al Quirinale, lanciando <hi rend="#b">accuse tanto infamanti</hi>, quanto <hi rend="#b">infondate</hi>. Occorre ricordare che <hi rend="#b">nessuna sentenza ha mai accertato collusioni del presidente Berlusconi con la mafia</hi>. Forza Italia continua a ritenerlo il più degno candidato alla presidenza della Repubblica”. A sentire i berlusconiani “il magistrato Di Matteo non ha <hi rend="#b">alcun titolo</hi> per intervenire nel dibattito politico sulle candidature al <hi rend="#b">Quirinale</hi>. Al contrario, essendo comunque un magistrato, oltre che un rappresentante dell’organo di autogoverno della magistratura, dovrebbe avere rispetto per il ruolo che ricopre e mostrare quel poco di imparzialità che gli rimane”.</p>
    <p><hi rend="#b">L’incontro con Bontade e l’assunzione di Mangano ad Arcore – </hi>Nessuno tra gli altri partiti politici è intervenuto per fare notare come le dichiarazioni di Di Matteo non contenessero alcuna accusa infamante e soprattutto infondata. E’ vero che <hi rend="#b">Silvio Berlusconi</hi> non è mai stato processato o condannato per fatti di mafia, anche se è ancora oggi indagato a Firenze per un reato ancora più grave come il <hi rend="#b">concorso nelle stragi</hi> del <hi rend="#b">1993</hi>. I rapporti tra il leader di Forza Italia e Cosa nostra, però, sono cristallizzati in una sentenza definitiva: quella emessa nel 2014 a carico di Dell’Utri. Le motivazioni di quella sentenza sono lunghe 75 pagine e il nome di Berlusconi viene citato 137 volte. Spiegando perché ha deciso di confermare la seconda sentenza di Appello (la prima era stata annullata dalla Cassazione due anni prima) la Suprema corte ripercorre il <hi rend="#b">rapporto tra Dell’Utri e Cosa nostra</hi>: l’ex senatore fu il garante di un accordo tra i clan ed Arcore durato quasi vent’anni: dal 1974 al 1992. La mafia, in pratica, garantiva protezione all’inquilino di villa San Martino dove venne spedito <hi rend="#b">Vittorio Mangano</hi>. In cambio ai boss arrivavano centinaia di milioni di lire dal gruppo imprenditoriale berlusconiano. Era il prezzo di un “<hi rend="#b">accordo di protezione</hi> stipulato nel <hi rend="#b">1974</hi> tra gli <hi rend="#b">esponenti mafiosi</hi> (Bontade e Teresi) e <hi rend="#b">Silvio Berlusconi</hi> per il <hi rend="#b">tramite di Dell’Utri</hi>, espressivo dell’importanza e della solidità dello stesso, dell’affidamento reciproco tra le due parti che lo avevano stipulato grazie alla mediazione dell’imputato, il quale rappresentava la persona in cui entrambe riponevano fiducia”. Quell’accordo, ricostruiva la prima sezione penale presieduta da <hi rend="#b">Maria Cristina Siotto</hi>, venne siglato durante un incontro, che si è svolto a Milano tra “il 16 e il 29 maggio 1974” e al quale avevano partecipato Berlusconi, Dell’Utri, il suo amico <hi rend="#b">Gaetano Cinà</hi>, uomo della “famiglia” mafiosa di Malaspina, <hi rend="#b">Stefano Bontade</hi>, il principe di Villagrazia che era al vertice di Cosa nostra, <hi rend="#b">Girolamo Teresi</hi> di Santa Maria del Gesù e <hi rend="#b">Francesco Di Carlo</hi>, boss di Altofonte che poi diventerà un collaboratore di giustizia. “In quell’occasione veniva concluso l’accordo di reciproco interesse, in precedenza ricordato, tra Cosa nostra, rappresentata dai boss mafiosi Bontade e Teresi, e l’imprenditore Berlusconi, accordo realizzato grazie alla mediazione di Dell’Utri che aveva coinvolto l’amico Gaetano Cinà, il quale, in virtù dei saldi collegamenti con i vertici della consorteria mafiosa, aveva garantito la realizzazione di tale incontro”, si legge nella sentenza della corte di Cassazione. “L’assunzione di <hi rend="#b">Vittorio Mangano</hi> (all’epoca dei fatti affiliato alla “famiglia” mafiosa di Porta Nuova, formalmente aggregata al mandamento di S. Maria del Gesù, comandato da Stefano Bontade) ad Arcore, nel maggio-giugno del 1974, costituiva l’espressione dell’accordo concluso, grazie alla mediazione di Dell’Utri, tra gli esponenti palermitani di Cosa nsotra e Silvio Berlusconi ed era funzionale a <hi rend="#b">garantire un presidio mafioso</hi><hi rend="#b">all’interno della villa</hi> di quest’ultimo. In cambio della protezione assicurata <hi rend="#b">Silvio Berlusconi</hi> aveva iniziato a corrispondere, a partire dal 1974, agli esponenti di Cosa nostra palermitana, per il tramite di Dell’Utri, <hi rend="#b">cospicue somme di denaro</hi> che venivano materialmente riscosse da Gaetano Cinà”, proseguiva la giudice relatrice Margherita Cassano.<hi rend="#b"> Da Arcore soldi alla mafia tra il 1974 e il 1992 – </hi> Quell’accordo, secondo i giudici, è andato avanti negli anni, anche dopo l’omicidio di Bontade e l’arrivo al potere dei corleonesi di </p>
    <p><hi rend="#b">Totò Riina</hi>. “La sistematicità nell’erogazione delle cospicue somme di denaro da</p>
    <p><hi rend="#b">Marcello Dell’Utri</hi>a</p>
    <p><hi rend="#b">Gaetano Cinà</hi>sono indicative della</p>
    <p><hi rend="#b">ferma volontà di Berlusconi</hi>di dare</p>
    <p><hi rend="#b">attuazione all’accordo</hi>al di là dei mutamenti degli assetti di vertice di</p>
    <p><hi rend="#b">Cosa nostra</hi>nella consapevolezza del rilievo che esso rivestiva per entrambe le parti: l’associazione mafiosa che da esso traeva un</p>
    <p><hi rend="#b">costante canale di significativo arricchimento</hi>; l’imprenditore</p>
    <p><hi rend="#b">Berlusconi</hi>, interessato a</p>
    <p><hi rend="#b">preservare la sua sfera di sicurezza personale</hi>ed economica”, si legge nella sentenza della Suprema corte. I giudici scrivevano che “la Corte d’appello di Palermo ha, con motivazione esente da vizi logici e giuridici, dimostrato che anche nel periodo compreso tra il</p>
    <p><hi rend="#b">1983</hi>e il</p>
    <p><hi rend="#b">1992</hi>, l’imputato (cioè Dell’Utri ndr), assicurando un</p>
    <p><hi rend="#b">costante canale di collegamento</hi>tra i partecipi del</p>
    <p>
      <hi rend="#b">patto di protezione</hi>
    </p>
    <p><hi rend="#b">stipulato nel 1974</hi>, protrattosi da allora senza interruzioni, e garantendo la</p>
    <p><hi rend="#b">continuità dei pagamenti di Silvio Berlusconi</hi>in favore degli esponenti dell’associazione mafiosa in cambio della</p>
    <p><hi rend="#b">complessiva protezione</hi>da questa accordata all’imprenditore, ha consapevolmente e volontariamente fornito un contributo causale determinante, che senza il suo apporto non si sarebbe verificato, alla conservazione del sodalizio mafioso e alla realizzazione, almeno parziale, del suo</p>
    <p><hi rend="#b">programma criminoso</hi>, volto alla sistematica acquisizione di proventi economici ai fini della sua stessa operatività, del suo rafforzamento e della sua espansione”.</p>
    <p><hi rend="#b">“Quei 20 miliardi di Cosa nostra per i film di Canale 5” – </hi>Per dimostrare che Dell’Utri si sia posto nei confronti di Cosa nostra come rappresentante di Berlusconi pure quando non era un dipendente del gruppo di Arcore, i giudici citano un precedente del <hi rend="#b">1980</hi>. “Il perdurante rapporto di Dell’Utri con l’associazione mafiosa anche nel periodo in cui lavorava per <hi rend="#b">Filippo Rapisarda</hi> e la sua costante <hi rend="#b">proiezione verso gli interessi dell’amico imprenditore Berlusconi</hi> veniva logicamente desunto dai giudici territoriali anche dall’incontro, avvenuto nei primi mesi del 1980, a Parigi, tra l’imputato, <hi rend="#b">Bontade</hi> e <hi rend="#b">Teresi</hi>, incontro nel corso del quale Dell’Utri chiedeva ai due esponenti mafiosi <hi rend="#b">20 miliardi di lire</hi> per <hi rend="#b">l’acquisto di film per Canale 5</hi>“. Questa sentenza, come detto, è passata in giudicato: è accertato, dunque, che “<hi rend="#b">l’imprenditore Berlusconi</hi>” ha pagato Cosa nostra tra il 1974 e il 1992 grazie all’intermediazione del suo storico braccio destro. Addirittura, secondo i giudici della corte d’Assise di Palermo che hanno celebrato il processo di primo grado sulla cosiddetta <hi rend="#b">Trattativa</hi> tra pezzi dello Stato e Cosa nostra, quei pagamenti da Arcore sarebbero proseguiti fino al dicembre del 1994, cioè quando Berlusconi era già a Palazzo Chigi. Quella sentenza, però, è stata ribaltata in Appello: dopo la condanna in primo grado, Dell’Utri è stato assolto in secondo. Avendo già finito di scontare la sua pena per concorso esterno, è tornato a essere tra gli ospiti più ascoltati ad Arcore. Raccontano i bene informati che ci sarebbe proprio Dell’Utri dietro l’incontro a cena tra <hi rend="#b">Gianfranco Micciché</hi> e <hi rend="#b">Matteo Renzi</hi>. Nel menù, a sentire Micciché, ci sarebbe stata anche l’elezione di Berlusconi al Quirinale.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>