<doc sitename="Il Fatto Quotidiano" title="Concussione e prostituzione, il processo Ruby in diretta streaming sul sito del Fatto - Il Fatto Quotidiano" author="RQuotidiano" date="2011-04-05" url="http://www.ilfattoquotidiano.it/2011/04/05/concussione-e-prostituzione-il-processo-ruby-in-diretta-streaming-sul-sito-del-fatto/102356/" hostname="ilfattoquotidiano.it" description="Il processo più atteso su ilfattoquotidiano.it. Domani, giorno in cui il caso Ruby sbarcherà al tribunale di Milano il nostro sito seguirà in diretta streaming l’evento. Collegamenti da Milano, informazioni in tempo reale e dibattito in studio a Roma con le firme del Fatto. Per tutte le telecamere l’aula del tribunale sarà “off limits”, non …" categories="Media" tags="Conflitto di Attribuzione;David Mills;Emilio Fede;Giudici;Il Fatto Quotidiano;Lele Mora;Processo Ruby;Silvio Berlusconi;Tribunale di Milano" fingerprint="b8eb78b13b6bc4bc">
  <main>
    <head rend="h1">Concussione e prostituzione, il processo Ruby in diretta streaming sul sito del Fatto</head>
    <p><ref target="http://www.ilfattoquotidiano.it/wp-content/uploads/2011/04/small_110406-123212_to060411cro_0025.jpg"/>Il processo più atteso su <graphic src="http://www.ilfattoquotidiano.it/wp-content/uploads/2011/04/small_110406-123212_to060411cro_0025.jpg" title="tribunale_milano_Ruby_interna"/></p>
    <p><hi rend="#b">ilfattoquotidiano.it.</hi>Domani, giorno in cui il caso Ruby sbarcherà al tribunale di Milano il nostro sito seguirà in diretta streaming l’evento. Collegamenti da Milano, informazioni in tempo reale e dibattito in studio a Roma con le firme del Fatto. Per tutte le telecamere l’aula del tribunale sarà “off limits”, non si potranno infatti riprendere le fasi del processo che vede imputato di concussione e prostituzione minorile il premier</p>
    <p><hi rend="#b">Silvio Berlusconi</hi>. Ma, a partire dalle 9,30 vi aggiorneremo in diretta da palazzo di Giustizia con gli inviati</p>
    <p>
      <hi rend="#b">Gianni Barbacetto e Antonella Mascali.</hi>
    </p>
    <p>Domani è anche il giorno dell’inizio della discussione alla Camera sul prescrizione breve, la norma che cancellerebbe il processo Mills in cui è imputato il premier . Ilfattoquotidiano.it seguirà tutto questo con analisi, approfondimenti, retroscena. Tutto in diretta streaming a partire dalle 9,30. Interverranno dalla redazione le firme del giornale: <hi rend="#b">Antonio Padellaro</hi><hi rend="#b">, Marco Travaglio, Luca Telese, Marco Lillo, Edoardo Novella, Beatrice Borromeo, Alessandro Ferrucci, Giampiero Calapà</hi> e altri che coadiuveranno alla conduzione <hi rend="#b">David Perluigi</hi> del sito del Fatto, con la regia di <hi rend="#b">Lorenzo Galeazzi</hi>.</p>
    <p>Intorno al palazzo di giustizia, serrate le misure di sicurezza. Contestatori del premier ma anche supporter che da giorni stazionano di fronte al tribunale saranno tenuti a distanza. C’è il timore di scontri, ma i toni sono tutt’altro che bassi: oggi il presidente del Consiglio ha paragonato i <hi rend="#b">giudici</hi> alle <hi rend="#b">Brigate rosse</hi> tornando a ripetere di essere vittima di una persecuzione giudiziaria.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>