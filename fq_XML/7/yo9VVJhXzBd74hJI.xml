<doc sitename="Il Fatto Quotidiano" title="La7, la scrittrice Bompiani: “Meloni? Il problema è che in Italia i buffoni piacciono. È pericolosa, mi fa molta paura”. E Senaldi va fuori di sé - Il Fatto Quotidiano" author="F Q" date="2022-06-15" url="https://www.ilfattoquotidiano.it/2022/06/15/la7-la-scrittrice-bompiani-meloni-il-problema-e-che-in-italia-i-buffoni-piacciono-e-pericolosa-mi-fa-molta-paura-e-senaldi-va-fuori-di-se/6627580/" hostname="ilfattoquotidiano.it" description="“Giorgia Meloni? Il problema è che in Italia in certi momenti piacciono i buffoni e a volte se li tiene anche per 20 anni. Quindi, è molto pericolosa la Meloni, però se si comincia a ridere subito, forse siamo un passo avanti. La Meloni mi fa molta paura, perché è appunto un tipo umano che …" categories="La7" tags="Fratelli dItalia;Giorgia Meloni;Matteo Salvini;Silvio Berlusconi" fingerprint="cea39e6647fc173d">
  <main>
    <p>“<hi rend="#b">Giorgia Meloni? </hi>Il problema è che<hi rend="#b"> in Italia in certi momenti piacciono i buffoni</hi><hi rend="#b">e a volte se li tiene anche per 20 anni.</hi> Quindi, <hi rend="#b">è molto pericolosa</hi> la Meloni, però se si comincia a ridere subito, forse siamo un passo avanti. La Meloni <hi rend="#b">mi fa molta paura,</hi> perché è appunto un tipo umano che in Italia può piacere”. Così, a <ref target="http://www.la7.it/dimartedi"> “Dimartedì” </ref>(La7), la scrittrice </p>
    <p><hi rend="#b">Ginevra Bompiani</hi>stronca la leader di</p>
    <p><hi rend="#b">Fratelli d’Italia</hi>, scatenando la reazione forsennata del condirettore di</p>
    <p><hi rend="#i">Libero</hi>,</p>
    <p><hi rend="#b">Pietro Senaldi</hi>, che ripete per ben tre volte: “Sapete la paura che abbiamo noi di vedere voi del</p>
    <p><hi rend="#b">Pd</hi>ancora al governo?”.</p>
    <p>Bompiani replica che non ha mai votato il Pd e che parla a titolo personale. Poi fa riferimento all’entourage di Giorgia Meloni: “Prima Senaldi ha detto che non bisogna dire che tornano i nazisti. Non è vero, perché i nazisti ci sono già”.<lb/> Senaldi applaude sarcasticamente, ma interviene Floris per rettificare la scrittrice, che spiega: “<hi rend="#b">Mi spaventa il fatto che non si sappia il vero pensiero di Giorgia Meloni</hi>, perché un giorno è <hi rend="#b">atlantista</hi>, un altro giorno no. <hi rend="#b">Almeno di Salvini si sa sempre, diciamo, cosa pensa</hi>, anche perché non è un vero politico. Meloni invece fa solo politica e gioca a vincere, è la sola cosa che le interessa”.</p>
    <p>Senaldi si dimena senza controllo, battendo le mani sul capo.<lb/> Allibita, Bompiani commenta: “Sono un po’ più rispettosa io di lei”.<lb/> E il condirettore di <hi rend="#i">Libero</hi> sgancia un’altra accusa: “Noi abbiamo assistito a <hi rend="#b">20 anni di criminalizzazione di Berlusconi,</hi> dopodiché la sinistra lo ha riabilitato come un grande statista”.<lb/> “Io no”, replica la scrittrice.<lb/> “Adesso – continua Senaldi – <hi rend="#b">deve ancora morire Salvini e siamo alla sua riabilitazione in chiave contro-Meloni.</hi> La barzelletta è questa, dai”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>