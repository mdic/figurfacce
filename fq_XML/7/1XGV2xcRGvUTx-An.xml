<doc sitename="Il Fatto Quotidiano" title="D'Addario: &quot;Sono triste per Berlusconi. E' un grande presidente&quot; - Il Fatto Quotidiano" author="RQuotidiano" date="2011-11-15" url="http://www.ilfattoquotidiano.it/2011/11/15/daddario-sono-triste-berlusconi-grande-presidente/170830/" hostname="ilfattoquotidiano.it" description="“Sono dispiaciuta per le dimissioni di Silvio Berlusconi e per gli insulti che ha ricevuto dopo averle date. Lui sarà ricordato come un grande Presidente”. La dichiarazione è di Patrizia D’Addario, la escort barese protagonista delle intercettazioni telefoniche che nel 2009 scossero il mondo della politica. La D’Addario è intervenuta nel programma di Radio2 ‘Un …" categories="I vostri video" tags="Patrizia D’Addario;Silvio Berlusconi;Un giorno da pecora" fingerprint="ffaedc2d7a275858">
  <main>
    <head rend="h1">D’Addario: “Sono triste per Berlusconi. E’ un grande presidente”</head>
    <graphic src="https://img.youtube.com/vi/DCYyPUbgx6M/maxresdefault.jpg"/>
    <p>“Sono dispiaciuta per le dimissioni di Silvio Berlusconi e per gli insulti che ha ricevuto dopo averle date. Lui sarà ricordato come un grande Presidente”. La dichiarazione è di Patrizia D’Addario, la escort barese protagonista delle intercettazioni telefoniche che nel 2009 scossero il mondo della politica. La D’Addario è intervenuta nel programma di Radio2 ‘Un Giorno da Pecora’: “Io ho solo raccontato la verità, non volevo certo far cadere il Governo”. L’ormai ex Presidente del Consiglio le sembra provato fisicamente? “Ho conosciuto una persona solare e ora mi sembra provato”. Se potesse dargli un suggerimento, ora cosa gli direbbe? “Di non mollare e di continuare ad occuparsi dei problemi del paese”. Secondo lei si ricandiderà? “Io penso di si. E’ una persona forte e, a maggior ragione dopo tutto quello che è successo, deve lottare per il bene dell’Italia”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>