<doc sitename="Il Fatto Quotidiano" title="Brunetta contro la compagna di Berlusconi: &quot;Violentato da Marta Fascina sull'essere 'nano'&quot;" author="F Q" date="2022-07-24" url="https://www.ilfattoquotidiano.it/2022/07/24/brunetta-contro-la-compagna-di-berlusconi-violentato-da-marta-fascina-sullessere-nano-il-riposi-in-pace-io-gli-auguro-lunga-vita/6741124/" hostname="ilfattoquotidiano.it" description="&quot;Non per me ma per tutti quei bambine e bambini che non hanno avuto la fortuna di essere alti e belli&quot;" categories="Politica" tags="Forza Italia;Renato Brunetta;Silvio Berlusconi" fingerprint="4def304f9a0cc33d">
  <main>
    <head rend="h1">Brunetta contro la compagna di Berlusconi: “Violentato da Marta Fascina sull’essere ‘nano’. Il ‘riposi in pace’? Io gli auguro lunga vita”</head>
    <graphic src="https://st.ilfattoquotidiano.it/wp-content/uploads/2022/07/24/Brunetta-690x362.jpg"/>
    <p>Quella canzone che accompagnava il post per commentare il suo addio a Forza Italia –<hi rend="#b"> “Il giudice”</hi> di <hi rend="#b">Fabrizio De Andrè</hi> che racconta la scalata di “un nano” fino ai vertici della magistratura – lo ha fatto soffrire. Lo dice chiaramente <hi rend="#b">Renato Brunetta</hi>, ospite di Lucia Annunziata a <hi rend="#i"> In Mezz’ora in più</hi> su Rai Tre. Lo aveva diffuso sui social </p>
    <p><hi rend="#b">Marta Fascina</hi>, deputata di Fi e compagna di</p>
    <p><hi rend="#b">Silvio Berlusconi</hi>. “Mi dicono</p>
    <p><hi rend="#b">tappo</hi>o</p>
    <p><hi rend="#b">nano</hi>e ho</p>
    <p><hi rend="#b">sofferto</hi>e continuo a soffrire per questo”, ha spiegato Brunetta.</p>
    <p>“Marta – ha aggiunto, visibilmente emozionato – ma essere <hi rend="#b">violentato</hi> su questo… non per me ma per tutti quei bambine e bambini che non hanno avuto la fortuna di essere alti e belli e che possono avere in me un <hi rend="#b">esempio</hi> e dire, ma vedete Brunetta, però tappo come è… sdogano su di me questo <hi rend="#b">termine</hi> che mi ha sempre fatto male”. Annunziata devia: “Però lei ha gli occhi azzurri”. “Grazie – risponde Brunetta – Io non ho scelto di essere <hi rend="#b">alto</hi> o <hi rend="#b">basso</hi>, sono <hi rend="#b">responsabile delle mie idee</hi> di quello che faccio ma non di essere tappo o nano”.</p>
    <p>Il ministro della Pubblica amministrazione spiega ancora: “Per fortuna ho le <hi rend="#b">spalle larghe</hi> perché ho fatto molte cose: il <hi rend="#b">professore</hi> universitario, il <hi rend="#b">parlamentare</hi> anche europeo, sono stato ministro due volte, ho fatto molte esperienze”. Insomma: “Di questo sono responsabile, ma non della mia statura”, ha sottolineato sempre in risposta alla deputata azzurra che aveva postato su Instagram una storia che riportava la scritta <hi rend="#b">“Roma non premia i traditori”</hi>, accompagnata dalla canzone di De Andrè. E sull’addio al partito, al quale Berlusconi ha risposto con un secco <hi rend="#b">“Riposi in pace”</hi>, Brunetta dice: “Ventotto anni in<hi rend="#b"> Forza Italia</hi> sono tanti. Ma con Berlusconi <hi rend="#b">si è rotto qualcosa</hi>. E come per gli amori, quando si rompe qualcosa non si ricuce più – ha concluso – Io voglio bene a Berlusconi, ma subire <hi rend="#b">invettive personali</hi> come “Riposi in pace”… io gli auguro lunga vita”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>