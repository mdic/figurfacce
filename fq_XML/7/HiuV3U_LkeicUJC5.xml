<doc sitename="Il Fatto Quotidiano" title="Donne italiane in piazza anche a New York: &quot;Il nostro Paese ha fatto passi indietro&quot; - Il Fatto Quotidiano" author="Angela Vitaliano" date="2011-02-14" url="http://www.ilfattoquotidiano.it/2011/02/14/donne-italiane-in-piazza-anche-a-new-york-il-nostro-paese-ha-fatto-passi-indietro/91909/" hostname="ilfattoquotidiano.it" description="C’e’ una donna alla guida di un taxi giallo, ferma ad uno dei semafori di Times Square, che guarda incuriosita quei manifestanti che, nonostante il freddo, se ne stanno li’, con i loro cartelli a gridare delle parole a lei incomprensibili: “dimissioni, dimissioni”. Perche’ su quei cartelli non c’e’ il volto di Obama ne’ quello …" categories="Cronaca" tags="New York;Silvio Berlusconi" fingerprint="e3580466c92f2bd">
  <main>
    <head rend="h1">Donne italiane in piazza anche a New York: “Il nostro Paese ha fatto passi indietro”</head>
    <p>C’e’ una donna alla guida di un taxi giallo, ferma ad uno dei semafori di Times Square, che guarda incuriosita quei manifestanti che, nonostante il freddo, se ne stanno li’, con i loro cartelli a gridare delle parole a lei incomprensibili: “dimissioni, dimissioni”. Perche’ su quei cartelli non c’e’ il volto di Obama ne’ quello di uno dei leader Repubblicani, meno che mai quello di uno dei Tea Party ma quello del premier italiano, <hi rend="#b">Silvio Berlusconi</hi>. Anche a New York, infatti, “l’Italia che e’ scesa in piazza” ha deciso di occupare un posto di una piazza arcinota, assolutamente poco italiana, eppure, per qualche ora, un po’ tricolore.</p>
    <p>“Da 15 anni – dice Piero – il premier italiano si e’ reso responsabile di azioni di governo pessime e che hanno fortemente danneggiato il paese. Eppure e’ ancora li’, votato e rivoltato”. “A me non importa perche’ e come – dice Daniela – l’importante e’ che prenda atto delle sue responsabilita’ e si dimetta”.</p>
    <p>“Il governatore Spitzer – ricorda Anita – si e’ dimesso per qualcosa di molto meno grave: una “relazione” con una prostituta che lui pagava con i propri soldi. Molti italiani si “difendono” dicendo “ma anche Clinton” dimenticando che Monica Lewinski non e’ stata “ripagata” con nessun incarico pubblico ed e’ tornata nell’anonimato pochi anni dopo”.</p>
    <p>Celeste e’ arrivata negli Stati Uniti quando aveva dieci anni, con i genitori, immigrati dalla Puglia. “Ho sempre amato l’Italia e vedere cio’ che accade per me e’ insopportabile. Se penso ai miei genitori, che sono venuti qui per darci un avvenire migliore, infondendoci pero’ principi e valori tipici del nostro paese, mi viene molta tristezza pensando a quanti passi indietro siano stati fatti negli ultimi anni”.</p>
    <p>“Il nostro e’ un paese che ci manda via – dice Paolo, un lavoro al Metropolitan Museum ottenuto quasi “facilmente” se paragonato all’impossibilita’ di ottenerne uno in Italia senza raccomandazione – eppure io vorrei tornare “a casa” perche’ mi manca. Ma tornare in questa situazione, mai”.</p>
    <p>La manifestazione, assolutamente pacifica e gioviale, viene “vivacizzata” dall’arrivo di un sostenitore di Berlusconi, con tanto di “mutande” a mo’ di simbolo, per rifarsi alla manifestazione organizzata da Giuliano Ferrara. Solo contro tutti. Fino a che, i poliziotti gli si avvicinano e lo invitano ad allontanarsi perche’ “per la sua manifestazione” non aveva ne’ chiesto ne’ ottenuto un permesso.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>