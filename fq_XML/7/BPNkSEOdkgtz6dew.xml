<doc sitename="Il Fatto Quotidiano" title="Mauro Icardi messo fuori rosa nel Psg: adesso può giocare solo in quinta divisione francese - Il Fatto Quotidiano" author="F Q" date="2022-08-11" url="https://www.ilfattoquotidiano.it/2022/08/11/mauro-icardi-messo-fuori-rosa-nel-psg-adesso-puo-giocare-solo-in-quinta-divisione-francese/6759763/" hostname="ilfattoquotidiano.it" description="La triste fine di Mauro Icardi: finito tra gli esuberi del Psg, ad oggi potrebbe giocare solo nei dilettanti [LEGGI]" categories="Calcio" tags="Mauro Icardi;Monza;Psg;Silvio Berlusconi" fingerprint="b2570b2098d7904">
  <main>
    <head rend="h1">Mauro Icardi messo fuori rosa nel Psg: adesso può giocare solo in quinta divisione francese</head>
    <graphic src="https://st.ilfattoquotidiano.it/wp-content/uploads/2022/08/11/icardi-1-690x362.jpg"/>
    <p><hi rend="#b">Mauro Icardi</hi> al momento può giocare solamente nella <hi rend="#b">quinta divisione</hi> francese. L’argentino infatti è stato inserito nel lista degli <hi rend="#b">esuberi</hi> del Psg. L’ex capitano dell’Inter <hi rend="#b">non rientra</hi> più nei paini del club parigino. Di conseguenza, spiega <hi rend="#i">l’Équipe, </hi>l’unica chance per giocare qualche partita è la squadra dell’associazione Psg che milita tra i <hi rend="#b">dilettanti</hi>. Infatti, il Psg vuole <hi rend="#b">liberarsi</hi> di tutti i calciatori che non rientrano più nel progetto di <hi rend="#b">Christophe Galtier</hi>. Il nuovo allenatore per ora preferisce <hi rend="#b">Arnaud Kalimuendo</hi> a Icardi, anche se il francese è a un passo dal passaggio al <hi rend="#b">Rennes.</hi></p>
    <p>L’argentino è stato inserito nel gruppo degli <hi rend="#b">“indesiderati”</hi> assieme a <hi rend="#b">Ander Herrera</hi>,<hi rend="#b"> Julian Draxler</hi>, <hi rend="#b">Layvin Kurzawa</hi>, <hi rend="#b">Idrissa Gueye</hi> e <hi rend="#b">Thilo Kehrer</hi>. I giocatori in questione si allenano a parte con orari e un <hi rend="#b">allenatore diverso</hi> rispetto al resto della squadra. I campioni in carica della <hi rend="#b">Ligue 1</hi>, riporta sempre il quotidiano sportivo francese, valutano per chi dovesse restare, la possibilità di garantire un po’ di calcio giocato con la squadra di <hi rend="#b">National 3</hi> (la quinta divisione), gestita dall’associazione Psg.</p>
    <p>Per evitare tutto questo Icardi dovrebbe <hi rend="#b">cercarsi</hi> un’altra squadra, oppure accettare la proposta del <hi rend="#b">Monza</hi> che da settimane è sulle sue tracce. Il club neopromesso in Serie A ha offerto all’attaccante un ruolo da protagonista.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>