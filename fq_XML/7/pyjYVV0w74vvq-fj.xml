<doc sitename="Il Fatto Quotidiano" title="Referendum giustizia, i cinque quesiti spiegati | 1. Abrogazione del decreto Severino: tornano le porte aperte ai pregiudicati nelle istituzioni - Il Fatto Quotidiano" author="Paolo Frosina" date="2022-06-06" url="https://www.ilfattoquotidiano.it/2022/06/06/referendum-giustizia-i-cinque-quesiti-spiegati-1-abrogazione-del-decreto-severino-tornano-le-porte-aperte-ai-pregiudicati-nelle-istituzioni/6612607/" hostname="ilfattoquotidiano.it" description="REFERENDUM GIUSTIZIA / COSA PREVEDONO I QUESITI 1. Abrogazione del decreto Severino: ecco cosa accadrebbe se vincesse il sì [Leggi]" categories="Elezioni e Referendum 2022" tags="Corruzione;Incandidabilità dei Condannati;Legge Severino;Parlamento;Referendum;Silvio Berlusconi" fingerprint="6f8913a06a83a035">
  <main><head rend="h1">Referendum giustizia, i cinque quesiti spiegati | 1. Abrogazione del decreto Severino: tornano le porte aperte ai pregiudicati nelle istituzioni</head><graphic src="https://st.ilfattoquotidiano.it/wp-content/uploads/2022/06/05/referendum-1-690x362.jpg"/><p>Il <hi rend="#b">referendum</hi><hi rend="#b"> numero</hi><hi rend="#b">1</hi> (scheda rossa) è il <hi rend="#b">più semplice</hi> di quelli al voto il 12 giugno: <hi rend="#i">“Volete voi che sia abrogato il Decreto Legislativo 31 dicembre 2012, n. 235?”</hi>. Si tratta del cosiddetto <hi rend="#b">decreto Severino</hi>, il primo dei tre decreti delegati previsti dalla legge anticorruzione voluta nel 2012 da Paola Severino, ministra della Giustizia del governo Monti. Il nome completo è “Testo unico delle disposizioni in materia di incandidabilità e di divieto di ricoprire cariche elettive e di Governo conseguenti a<hi rend="#b"> sentenze definitive di condanna</hi> per delitti non colposi”. La legge delega, <ref target="http://www.ilfattoquotidiano.it/2013/01/01/dalla-sega-elettrica-alla-jeep-folle-shopping-della-casta-regionale/457380/">varata sull’onda dello scandalo Fiorito e delle indagini sulle spese pazze dei consiglieri regionali</ref>, <ref target="https://www.ilfattoquotidiano.it/2012/10/31/ddl-anticorruzione-e-legge-camera-approva-idv-vota-contro/399428/">fu approvata quasi all’unanimità (480 sì, 19 no e 25 astenuti nell’ultimo passaggio alla Camera): votò a favore tutto il centrodestra, compresa la Lega</ref>, che ora promuove i referendum insieme al Partito radicale. Paradossalmente, l’unico partito a votare contro fu il più legalitario, l’Italia dei Valori di Antonio Di Pietro, che giudicava il provvedimento troppo blando.</p><p><graphic src="https://st.ilfattoquotidiano.it/wp-content/uploads/2022/06/04/scehda-rossa-1-630x330.jpg"/></p><p><hi rend="#b">L’incandidabilità/ineleggibilità</hi> – Il decreto legislativo che si vuol cancellare prevede – in primo luogo – l’impossibilità di <hi rend="#b">candidarsi</hi> o <hi rend="#b">essere eletti</hi> a Camera, Senato e Parlamento europeo o di assumere <hi rend="#b">incarichi di governo</hi> per tre categorie di pregiudicati: 1) i condannati definitivi a più di due anni per <hi rend="#b">associazione mafiosa</hi>, terroristica o finalizzata a commettere <hi rend="#b">reati gravissimi</hi> come schiavitù, prostituzione minorile e traffico internazionale di droga; 2) i condannati definitivi a più di due anni per tutti i <hi rend="#b">delitti dei pubblici ufficiali</hi> contro la<hi rend="#b"> pubblica amministrazione</hi> (corruzione, concussione, peculato, malversazione, induzione indebita a dare o promettere utilità); 3) i condannati definitivi a più di due anni per qualsiasi altro reato punito con una pena massima <hi rend="#b">non inferiore a quattro anni</hi>.</p><p><hi rend="#b">La decadenza</hi> – Se la condanna diventa definitiva durante il mandato parlamentare (o l’incarico di governo) è prevista la <hi rend="#b">decadenza</hi> dalla carica: nel caso dei parlamentari, a sancirla è un <hi rend="#b">voto</hi> della Camera di appartenenza. Il caso più celebre è quello di <hi rend="#b">Silvio Berlusconi</hi>, <ref target="https://www.ilfattoquotidiano.it/2013/11/27/berlusconi-decaduto-da-senatore-cronaca-della-giornata-da-palazzo-madama/792390/">dichiarato decaduto dal Senato il 27 novembre 2013</ref> dopo <ref target="https://www.ilfattoquotidiano.it/2013/08/01/sentenza-mediaset-berlusconi-condannato-a-4-anni-annullata-linterdizione/673844/">la condanna definitiva a quattro anni per frode fiscale</ref>. La stessa sorte è toccata a un suo vecchio amico, <hi rend="#b">Giancarlo Galan</hi> – <ref target="https://www.ilfattoquotidiano.it/2016/04/27/galan-camera-vota-la-decadenza-da-publitalia-al-veneto-e-governo-ascesa-e-caduta-del-doge-azzurro/2677141/">l’ex governatore veneto che perse il seggio da deputato dopo il patteggiamento per corruzione</ref> – mentre un altro, l’ex direttore del Tg1 <hi rend="#b">Augusto Minzolini</hi>, <ref target="https://www.ilfattoquotidiano.it/2017/03/16/senato-il-soldato-minzolini-salvato-con-133-voti-cosi-pd-centristi-e-forza-italia-cancellano-la-decadenza/3455302/">fu clamorosamente salvato dall’Aula di palazzo Madama, che in barba alla legge disse no alla decadenza con il contributo decisivo dei franchi tiratori del Pd</ref>. L’incandidabilità e l’ineleggibilità durano almeno sei anni, a meno che non intervenga sentenza di <hi rend="#b">riabilitazione penale</hi> (<ref target="https://www.ilfattoquotidiano.it/2018/05/12/silvio-berlusconi-il-tribunale-ha-concesso-la-riabilitazione-stop-agli-effetti-della-severino-ora-e-candidabile/4350546/">ottenuta da Berlusconi nel 2019</ref>).</p><p><hi rend="#b">La sospensione dalle cariche</hi> – Più severa la disciplina che riguarda i <hi rend="#b">consiglieri</hi> e gli<hi rend="#b"> assessori regionali</hi> e comunali, i <hi rend="#b">sindaci</hi> e i governatori. Qui l’incandidabilità, l’ineleggibilità e la decadenza scattano anche in caso di condanna definitiva superiore ai due anni per <hi rend="#b">qualsiasi reato non colposo</hi> (a prescindere da quale sia il massimo della pena). Non solo: gli articoli 8 e 11 del decreto prevedono una “<hi rend="#b">sospensione di diritto</hi>” dalle cariche regionali e locali anche a seguito di condanne non definitive, per un periodo massimo di 18 mesi. Per farla scattare basta una condanna in primo grado per i reati di associazione mafiosa (o finalizzata a commettere altri reati gravissimi), traffico di stupefacenti, <hi rend="#b">peculato</hi>, concussione, <hi rend="#b">corruzione</hi>,<hi rend="#b"> abuso d’ufficio</hi> e altri reati contro la pubblica amministrazione. Per tutti gli altri reati non colposi, invece, la condanna dev’essere confermata in appello e non dev’essere inferiore ai due anni di reclusione.</p><p><hi rend="#b">Le posizioni politiche</hi> – Proprio queste ultime sono le norme più contestate – e più applicate – del decreto: grazie a loro sono stati sospesi dalle rispettive cariche (con alterne vicende) l’ex presidente della Calabria <hi rend="#b">Giuseppe Scopelliti</hi>, <ref target="https://www.ilfattoquotidiano.it/2014/10/01/caso-de-magistris-sentenza-arrivata-in-prefettura-alfano-oggi-si-procedera/1139953/">l’ex sindaco di Napoli Luigi De Magistris</ref>, </p><p><ref target="https://www.ilfattoquotidiano.it/2015/06/26/legge-severino-renzi-non-salva-de-luca-il-cdm-approva-la-sospensione/1819701/">l’ex governatore campano</ref>,</p><hi rend="#b">Vincenzo De Luca</hi><p><ref target="https://www.ilfattoquotidiano.it/2020/07/23/catania-il-sindaco-pogliese-condannato-per-le-spese-pazze-sospeso-dallincarico-in-virtu-della-legge-severino/5878450/">il sindaco di Catania</ref>. Il meccanismo della sospensione è stato sottoposto più volte all’esame della Corte costituzionale,</p><hi rend="#b">Salvo Pogliese</hi><p><ref target="https://www.ilfattoquotidiano.it/2019/01/24/legge-severino-la-consulta-sospensione-degli-eletti-negli-enti-locali-non-condannati-in-via-definitiva/4922107/">che ne ha sempre sancito la legittimità</ref>. Ma continua a incontrare antipatie tra i sindaci e gli amministratori locali, che criticano l’inclusione tra i “reati-presupposto” di fattispecie minori come l’abuso d’ufficio e il peculato. Pochi giorni fa</p><p><ref target="https://www.ilfattoquotidiano.it/2022/05/17/pd-letta-cambiare-la-legge-severino-ma-non-coi-referendum-sulla-giustizia-creano-piu-problemi-di-quanti-ne-risolvono/6594796/">anche il segretario del Pd</ref>. Mentre</p><hi rend="#b">Enrico Letta</hi>ha espresso la volontà di modificare alcuni aspetti della Severino, pur giudicando sbagliato lo strumento del referendum<p><hi rend="#b">Giorgia Meloni</hi>, già dai tempi della raccolta firme, si è smarcata dal resto del centrodestra su questo quesito, definendo l’eventuale abrogazione “</p><p><ref target="https://www.ilfattoquotidiano.it/2021/07/05/referendum-giustizia-meloni-si-smarca-da-salvini-sicurezza-e-lotta-alla-corruzione-non-sono-negoziabili-no-di-fdi-a-due-quesiti/6251494/">un passo indietro nella lotta alla corruzione</ref>“, che darebbe “ad alcuni magistrati il potere di scegliere</p><p><hi rend="#b">quali politici</hi>condannati</p><p><hi rend="#b">far ricandidare</hi>” e invitando a votare no.</p><p><hi rend="#b">Le conseguenze del sì </hi>– La vittoria del sì infatti avrebbe l’effetto di <hi rend="#b">cancellare del tutto</hi> il decreto, riportando nella discrezionalità del giudice la scelta di applicare o meno – in sede di condanna – la pena accessoria dell’<hi rend="#b">interdizione dai pubblici uffici</hi>, che ha lo stesso effetto in termini di incandidabilità e ineleggibilità, ma si applica in casi molto più ristretti. Con la “scusa” di rimodulare il meccanismo della sospensione, insomma, si finirebbe per <hi rend="#b">riaprire le porte</hi> del Parlamento e dei ministeri a condannati definitivi per reati gravissimi. <ref target="https://www.ilfattoquotidiano.it/in-edicola/articoli/2022/06/01/un-quesito-inutile-e-quattro-dannosi/6611845/">Come ha scritto Piercamillo Davigo sul Fatto</ref>, “nessuno, con simili precedenti penali, potrebbe accedere a </p><p><hi rend="#b">concorsi pubblici</hi>per impieghi civili o militari e quindi non si comprende perché invece dovrebbe essere consentito accedere ai vertici del potere legislativo o esecutivo. Evidentemente i promotori del referendum prediligono invece che importanti cariche pubbliche possano essere ricoperte da simili soggetti. Vi è da chiedersi</p><p><hi rend="#b">che idea abbiano delle istituzioni</hi>“.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>