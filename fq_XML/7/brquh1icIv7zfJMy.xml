<doc sitename="Il Fatto Quotidiano" title="Elezioni, l'appello di Calenda a Conte, Letta e Meloni: &quot;Necessario un confronto tra i leader&quot; - Il Fatto Quotidiano" author="F Q" date="2022-08-15" url="https://www.ilfattoquotidiano.it/2022/08/15/elezioni-lappello-di-calenda-a-conte-letta-e-meloni-necessario-un-confronto-tra-i-leader/6763422/" hostname="ilfattoquotidiano.it" description="Un confronto tv tra i quattro leader delle altrettante formazioni e coalizioni in corsa alle elezioni politiche del 25 settembre. La richiesta parte dal leader di Azione, Carlo Calenda, che su Twitter invita Giorgia Meloni, Enrico Letta e Giuseppe Conte a incontrarsi in uno studio televisivo per parlare di progetti e programmi. “Almeno un confronto …" categories="Elezioni politiche 2022" tags="Carlo Calenda;Elezioni;Elezioni Politiche;Enrico Letta;Giorgia Meloni;Giuseppe Conte;Romano Prodi;Silvio Berlusconi" fingerprint="e8ab5e75719f560f">
  <main>
    <head rend="h1">Elezioni, l’appello di Calenda a Conte, Letta e Meloni: “Necessario un confronto tra i leader”</head>
    <graphic src="https://st.ilfattoquotidiano.it/wp-content/uploads/2022/08/15/ipiccy_image-690x362.jpg"/>
    <p>Un <hi rend="#b">confronto tv</hi> tra i quattro leader delle altrettante formazioni e coalizioni in corsa alle <ref target="https://www.ilfattoquotidiano.it/live-post/2022/08/15/elezioni-2022-la-diretta-battaglia-sulle-liste-pd-direzione-rinviata-alle-15-berlusconi-primi-100-giorni-serviranno-per-mettere-in-sicurezza-i-conti/6763165/"> elezioni politiche del 25 settembre</ref>. La richiesta parte dal leader di Azione, </p>
    <p><hi rend="#b">Carlo Calenda</hi>, che su Twitter invita</p>
    <p><hi rend="#b">Giorgia Meloni</hi>,</p>
    <p><hi rend="#b">Enrico Letta</hi>e</p>
    <p><hi rend="#b">Giuseppe Conte</hi>a incontrarsi in uno studio televisivo per parlare di progetti e programmi. “Almeno un confronto tra i leader delle quattro coalizioni è necessario.</p>
    <p><hi rend="#b">Aiuterebbe gli italiani a valutarne la consistenza e la preparazione”</hi>, scrive Calenda postando la foto con i 4 volti.</p>
    <quote>
      <p>Almeno un confronto tra i leader delle quattro coalizioni è necessario. Aiuterebbe gli italiani a valutarne la consistenza e la preparazione.</p>
      <ref>@EnricoLetta</ref>
      <ref>@GiuseppeConteIT</ref>
      <ref>@GiorgiaMeloni</ref>
      <ref>pic.twitter.com/HfItBJte1G</ref>
      <p>— Carlo Calenda (@CarloCalenda)</p>
      <ref>August 15, 2022</ref>
    </quote>
    <p>Il leader di Azione rappresenterebbe anche <hi rend="#b">Italia viva</hi>: in accordo con Matteo Renzi, infatti, è suo il nome sul simbolo della lista unitaria depositato al Viminale. Che il centrodestra sia pronto a farsi rappresentare in un confronto televisivo da Giorgia Meloni (<hi rend="#b">Fratelli d’Italia</hi> continua a essere il primo partito nei sondaggi) non è però così scontato: come il simbolo della Lega presenta la dicitura <hi rend="#b">Salvini premier</hi>, in quello di Forza Italia sta scritto <hi rend="#b">Berlusconi presidente</hi>. “Chi prende più voti indicherà il premier”, è stato più volte ribadito. Alla proposta di Calenda comunque, al momento, non sono seguite risposte degli altri esponenti politici. I ricordi così portano al<hi rend="#b"> 2006</hi>, quando i due leader delle coalizioni di centrodestra e centrosinistra si “affrontarono” in confronti televisivi andati in onda sulla Rai: erano <hi rend="#b">Silvio Berlusconi</hi>, a rappresentare la <hi rend="#b">Casa delle Libertà</hi>, e <hi rend="#b">Romano Prodi</hi> che guidava <hi rend="#b">L’Unione</hi>.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>