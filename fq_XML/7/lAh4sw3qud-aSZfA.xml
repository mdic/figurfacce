<doc sitename="Il Fatto Quotidiano" title="E dalle perquisizioni spunta la contabilità di Ruby - Il Fatto Quotidiano" author="RQuotidiano" date="2011-01-26" url="http://www.ilfattoquotidiano.it/2011/01/26/caso-ruby-dalle-intercettazioni-esce-la-contabilita-con-b/88521/" hostname="ilfattoquotidiano.it" description="Dalle 227 pagine di nuove carte trasmesse oggi dalla procura di Milano alla Giunta per le autorizzazioni a procedere della Camera, emergono rivelazioni sconvolgenti. Intercettazioni, sms e soprattutto documenti sequestrati alle “arcorine” durante le perquisizioni del 14 gennaio nelle abitazioni delle ragazze. Negli appunti manoscritti trovati nell’abitazione genovese di Ruby si parla di diamanti e di …" categories="Cronaca" tags="Intercettazioni;Ruby;Silvio Berlusconi" fingerprint="ad220a67a578d024">
  <main>
    <head rend="h1">E dalle perquisizioni <lb/>spunta la contabilità di Ruby</head>
    <p>Dalle 227 pagine di nuove carte trasmesse oggi dalla procura di Milano alla Giunta per le autorizzazioni a procedere della Camera, emergono rivelazioni sconvolgenti. Intercettazioni, sms e soprattutto documenti sequestrati alle “arcorine” durante le perquisizioni del 14 gennaio nelle abitazioni delle ragazze. Negli appunti manoscritti trovati nell’abitazione genovese di Ruby si parla di diamanti e di<hi rend="#b"> 4 milioni e mezzo di euro</hi> in arrivo dal premier. Le cifre di cui oggi si ha riscontro attraverso le carte, erano già venute fuori durante una conversazione telefonica quando Ruby aveva raccontato al padre: “Io ho parlato con Silvio e gli ho detto che ne voglio uscire con qualcosa: <hi rend="#b">5 milioni</hi>. Cinque milioni a confronto del macchiamento del mio nome…”. E ancora: “Non siamo preoccupati per niente perché Silvio mi chiama di continuo. Mi ha detto ‘cerca di passare per pazza, racconta cazzate’ “. E in cambio? “Lui mi ha chiamato – racconta la giovane marocchina in un’altra telefonata – dicendomi ‘Ruby, ti do quanti soldi vuoi, ti pago, ti metto tutto in oro, ma l’importante è che nascondi tutto. Non dire niente a nessuno ”.</p>
    <p>Ecco gli appunti di Ruby sequestrati dagli inquirenti</p>
    <p><hi rend="#b">Sequestro Ruby 14/11 </hi>Diamanti</p>
    <p>50 mila per il libro</p>
    <p>12.000 campagna intimo</p>
    <p>200000 da Luca Risso (suo fidanzato,</p>
    <p><hi rend="#i">ndr</hi>)</p>
    <p>70 mila Conservati da Di Maria</p>
    <p>170 mila conservati da Spinelli (tesoriere di B.,</p>
    <p><hi rend="#i">ndr</hi>)</p>
    <p>4 milioni e mezzo da Silvio Berlusconi che ricevo tra due mesi</p>
    <p>29/10/2010 rinuncia avvocato giuliante</p>
    <p>29/10/2010 nomina avvocato di maria</p>
    <p>Ma non ci sono solo i conti di Ruby. Ecco gli appunti dell agenda di un’altra ragazza.</p>
    <p>Agenda febbaio 6 andare da papi<lb/> febb 26 andare da nicole<lb/> Febra 27 andare da papa<lb/> 7 marzo Papi, 2000<lb/> 13 marzo papi, 2000<lb/> 5 aprile, 2000 euro<lb/> 17 aprile papi, 2000<lb/> 25 aprile, 2000<lb/> 22 maggio papi<lb/> Silvio 39335xxxx<lb/> 5 giugno papi, 2000</p>
    <p>(ER)</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>