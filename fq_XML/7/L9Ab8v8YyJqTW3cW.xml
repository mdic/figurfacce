<doc sitename="Il Fatto Quotidiano" title="Biotestamento, Marino (Pd): &quot;B. usa la legge contro i magistrati&quot; - Il Fatto Quotidiano" author="David Perluigi" date="2011-04-27" url="http://www.ilfattoquotidiano.it/2011/04/27/biotestamento-marino-pd-b-usa-la-legge-contro-i-magistrati/107427/" hostname="ilfattoquotidiano.it" description="Sit-in in piazza Montecitorio a Roma organizzato dall’associazione ‘Luca Coscioni’ contro il ddl Calabrò sul biotestamento. Berlusconi ha da poco inviato ai deputati della maggioranza una lettera dove scrive: “Ci vuole la Legge suo testamento biologico, senza questa i pm scavalcheranno le Camere“. Pdl e Lega vogliono accelerare l’iter della legge. La Camera, intanto, approva …" categories="Videogallery" tags="Eluana Englaro;Ignazio Marino;Magistrati;PD;Piergiorgio Welby;Radicali;Silvio Berlusconi;Testamento Biologico" fingerprint="c6ed10e271417b37">
  <main>
    <head rend="h1">Biotestamento, Marino (Pd): “B. usa la legge contro i magistrati”</head>
    <graphic src="https://img.youtube.com/vi/HSPNyLxI86o/maxresdefault.jpg"/>
    <p>Sit-in in piazza Montecitorio a Roma organizzato dall’associazione ‘Luca Coscioni’ contro il ddl Calabrò sul<hi rend="#b"> biotestamento</hi>. <hi rend="#b">Berlusconi</hi> ha da poco inviato ai deputati della maggioranza una lettera dove scrive: “Ci vuole la Legge suo testamento biologico, senza questa <hi rend="#b">i pm scavalcheranno le Camere</hi>“. Pdl e Lega vogliono accelerare l’iter della legge. La Camera, intanto, approva l’inversione dell’ordine del giorno proposto dall’Udc di Casini e sta portando avanti l’esame del testo del ddl per emendamenti.<hi rend="#b"> Ignazio Marino</hi>, senatore Pd, dichiara: “Il ddl dalla Camera ripasserà al Senato, dobbiamo batterci affinché vi siano le necessarie modifiche” e aggiunge “Silvio Berlusconi la sta trasformando in un suo personale mezzo di lotta contro i giudici, condotta a spese di tutti gli italiani. Come mai – continua – si sono lasciate trascorrere quattro legislature senza arrivare mai ad una legge e proprio oggi questo provvedimento diventa tanto urgente da spingere la maggioranza addirittura ad invertire l’ordine del giorno alla Camera?”.<hi rend="#b"> Mario Staderini</hi>, segretario dei Radicali Italiani, afferma: “L’atteggiamento di Casini? Un favore alle gerarchie ecclesiastiche in vista della beatificazione di Wojtyla”. <hi rend="#b">Paola Concia</hi>, deputato Pd, ai nostri microfoni afferma: “Il Pd è compatto per fare ostruzionismo su questo ddl”. Alla fine il voto alla Camera slitta di venti giorni.<lb/> Servizio di <hi rend="#b">David Perluigi</hi>, montaggio <hi rend="#b">Paolo Dimalio</hi></p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>