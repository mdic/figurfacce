<doc sitename="Il Fatto Quotidiano" title="Wanda Nara e Mauro Icardi &quot;verso il divorzio&quot;: la pista Monza si allontana? - Il Fatto Quotidiano" author="F Q" date="2022-08-04" url="https://www.ilfattoquotidiano.it/2022/08/04/wanda-nara-e-mauro-icardi-verso-il-divorzio-la-pista-monza-si-allontana/6752170/" hostname="ilfattoquotidiano.it" description="Wanda Nara e Mauro Icardi &quot;verso il divorzio&quot;: le conseguenze sul calciomercato di una clamorosa rottura [LEGGI]" categories="Calcio" tags="Adriano Galliani;Calciomercato;Mauro Icardi;Monza;Silvio Berlusconi;Wanda Nara" fingerprint="214576bac2e46229">
  <main>
    <head rend="h1">Wanda Nara e Mauro Icardi “verso il divorzio”: la pista Monza si allontana?</head>
    <graphic src="https://st.ilfattoquotidiano.it/wp-content/uploads/2022/08/04/Monza-1-690x362.jpg"/>
    <p><hi rend="#b">Wanda Nara</hi> e <hi rend="#b">Mauro Icardi</hi> sono a un passo dal <hi rend="#b">divorzio:</hi> almeno questo è quello che sostiene il programma televisivo <hi rend="#i">Los Angeles de la Mañanà</hi>, <ref target="https://www.ilfattoquotidiano.it/2022/08/04/wanda-nara-la-confessione-sul-divorzio-da-mauro-icardi-in-un-audio-sto-preparando-le-cose-non-ne-posso-piu/6752210/">che ha diffuso un vocale della moglie dell’attaccante del Paris Saint-Germain</ref>. “Beh, Carmen, sono venuta qui in Argentina perché </p>
    <p><hi rend="#b">sto per divorziare da Mauro</hi>. Lo sto organizzando”, si sente nell’audio della showgirl argentina. E ancora: “Sto organizzando un po’ le cose per il divorzio perché</p>
    <p><hi rend="#b">non ce la faccio più</hi>e perché ho chiesto il divorzio”.</p>
    <p>L’ipotesi di una rottura tra l’ex Inter e sua moglie – che è anche la <hi rend="#b">procuratrice</hi> – potrebbe <hi rend="#b">complicare</hi> l’arrivo di Icardi al <hi rend="#b">Monza.</hi> Nelle scorse settimane il centroavanti era stato accostato alla formazione lombarda, tra le più attive in questo calciomercato. <hi rend="#b">Adriano Galliani</hi> da tempo cerca di <hi rend="#b">convincere</hi> l’argentino: avrebbe un ruolo di <hi rend="#b">protagonista</hi> in una neopromossa che però ha dimostrato di voler mettere insieme una squadra competitiva. Sono già <hi rend="#b">arrivati </hi>tra gli altri <hi rend="#b">Matteo Pessina, Alessio Cragno, Gianluca Caprari, Stefano Sensi </hi>e<hi rend="#b"> Andrea Ranocchia</hi>. Il Monza sogna e <hi rend="#b">l’obiettivo</hi> a lungo termine – parola di <hi rend="#b">Silvio Berlusconi</hi> – è portare la propria squadra in <hi rend="#b">Europa.</hi> Sul tavolo della trattativa sarebbe stato <hi rend="#b">proposto</hi> anche un contratto da <hi rend="#b">opinionista a Mediaset</hi> per la moglie <hi rend="#b">Wanda</hi><hi rend="#b">Nara</hi>.</p>
    <p>Un’eventuale separazione tra i due, quindi, potrebbe far saltare tutto? Sicuramente costringerebbe le parti a<hi rend="#b"> ricominciare da zero</hi>, perché Icardi dovrebbe riuscire a trovare un <hi rend="#b">nuovo agente</hi> che lo possa rappresentare. Inoltre, se la notizia del divorzio venisse confermata, per l’ex capitano dell’Inter sarebbe <hi rend="#b">un’ulteriore complicazione</hi> in un momento <hi rend="#b">decisivo</hi> della sua carriera: dopo gli anni in nerazzurro, a Parigi non è mai stato <hi rend="#b">protagonista</hi>. Questa doveva essere la stagione del <hi rend="#b">rilancio</hi>, a prescindere dalla divisa <hi rend="#b">indossata</hi>.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>