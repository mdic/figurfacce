<doc sitename="Il Fatto Quotidiano" title="Storace: &quot;Avrei bombardato Gheddafi per frasi su italiani&quot; - Il Fatto Quotidiano" author="Franz Baraggino" date="2011-03-19" url="http://www.ilfattoquotidiano.it/2011/03/19/storace-avrei-bombardato-gheddafi-per-frasi-su-italiani/98745/" hostname="ilfattoquotidiano.it" description="&amp;feature=channel_video_title Un fine settimana denso, quello intrapreso oggi dal segretario nazionale de La Destra Francesco Storace. In Lombardia per inaugurare alcune sedi del partito e soprattutto per la manifestazione di sabato pomeriggio al teatro Manzoni di Milano (proprietà di Berlusconi), l’erede della fiamma tricolore si mostra energico e sereno. “Berlusconi è un uomo di parola …" categories="Videogallery" tags="Francesco Storace;Gianfranco Fini;La Destra;Libia;Muammar Gheddafi;Ruby;Silvio Berlusconi" fingerprint="3bef5337bdcb8b20">
  <main>
    <head rend="h1">Storace: “Avrei bombardato Gheddafi per frasi su italiani”</head>
    <graphic src="https://img.youtube.com/vi/YXNMHAp1PM8/maxresdefault.jpg"/>
    <p>&amp;feature=channel_video_title</p>
    <p>Un fine settimana denso, quello intrapreso oggi dal segretario nazionale de La Destra Francesco Storace. In Lombardia per inaugurare alcune sedi del partito e soprattutto per la manifestazione di sabato pomeriggio al teatro Manzoni di Milano (proprietà di Berlusconi), l’erede della fiamma tricolore si mostra energico e sereno. “Berlusconi è un uomo di parola – garantisce – attendiamo il rimpasto di governo”. Il capo de La Destra, lo stesso che aveva definito Berlusconi un “fuorilegge”, torna alla corte di Arcore. “Fini aveva posto il veto – spiega – e Berlusconi si è scusato con noi. Abbiamo avuto soddisfazione”. Ma tra gli elettori qualche smorfia c’è stata per l’ennesima alleanza con il Cavaliere, che nel frattempo ha baciato la mano di Gheddafi ed è stato travolto dallo scandalo del bunga bunga. “Guardi – risponde un divertito Storace alle domande de ilfattoquotidiano.it su Ruby – noi siamo quelli della Sala del mappamondo”. Si tratta della celebre sala di palazzo Venezia a Roma, quartier generale di Mussolini, e conosciuta anche per gli intimi e quotidiani incontri del Duce con alcune ‘visitatrici’. Insomma, tutto regolare. “Certo – precisa Storace – io Gheddafi lo avrei bombardato già ai tempi delle scempiaggini su quello che ha fatto di buono l’italiano in Libia”. Video di <hi rend="#b">Franz Baraggino</hi></p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>