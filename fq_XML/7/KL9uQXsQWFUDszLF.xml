<doc sitename="Il Fatto Quotidiano" title="Lettera di un giornalista Mediaset: &quot;Caro presidente, si scusi per la battuta sui gay&quot; - Il Fatto Quotidiano" author="RQuotidiano" date="2010-11-02" url="http://www.ilfattoquotidiano.it/2010/11/02/lettera-di-un-giornalista-mediaset-caro-presidente-si-scusi-per-la-battuta-sui-gay/74874/" hostname="ilfattoquotidiano.it" description="Riceviamo dal giornalista, storico inviato e autore Mediaset, Mimmo Lombezzi e pubblichiamo: Lettera aperta a Silvio Berlusconi. Caro Presidente, La informo (col consenso dell’interessato) che Andrea Bovina, il cameramen che lavora con me per il programma “Storie di confine”(Rete4), è gay. Ad Haiti, mentre filmava una sparatoria, è stato minacciato, pistola sul naso, da un …" categories="Fatti quotidiani" tags="Gay;Mediaset;Silvio Berlusconi;TG4" fingerprint="db2a807a5945d2d8">
  <main>
    <head rend="h1">Lettera di un giornalista Mediaset: “Caro presidente, si scusi per la battuta sui gay”</head>
    <p>Riceviamo dal giornalista, storico inviato e autore Mediaset, Mimmo Lombezzi e pubblichiamo:</p>
    <p>Lettera aperta a Silvio Berlusconi.</p>
    <p>Caro Presidente,</p>
    <p>La informo (col consenso dell’interessato) che Andrea Bovina, il cameramen che lavora con me per il programma “Storie di confine”(Rete4), è gay. Ad Haiti, mentre filmava una sparatoria, è stato minacciato, pistola sul naso, da un vigilante, in Nicaragua ha schivato, per un pelo, un cazzotto in faccia da un ubriaco, in Etiopia ha rischiato di spaccarsi la testa in un burrone…. e sempre, in qualsiasi situazione, dall’Afghanistan allo Sri Lanka, dal Vietnam al Congo, ha lavorato senza risparmiarsi, viaggiando in economy e facendo un lavoro eccellente per il programma e per Lei. Credo che, per quello che ha detto oggi, Lei dovrebbe chiedergli scusa.</p>
    <p>Ossequi</p>
    <p>Mimmo Lombezzi</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>