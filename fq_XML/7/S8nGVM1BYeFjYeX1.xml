<doc sitename="Il Fatto Quotidiano" title="Alitalia, rinviato a giudizio Baldassarre per agiotaggio - Il Fatto Quotidiano" author="RQuotidiano" date="2011-02-07" url="http://www.ilfattoquotidiano.it/2011/02/07/alitalia-rinviato-a-giudizio-baldassare-per-agiotaggio/90652/" hostname="ilfattoquotidiano.it" description="L’ex presidente della Corte Costituzionale e della Rai, Antonio Baldassarre, è stato rinviato a giudizio per accusa di aggiotaggio. Il processo si terrà il 10 maggio prossimo davanti alla sesta Sezione del Tribunale penale. Il rinvio a giudizio di Baldassarre chiesto e ottenuto dal pubblico ministero Francesca Loi è stato disposto dal gup Marina Finiti. L’accusa …" categories="Economia" tags="Alitalia;Silvio Berlusconi" fingerprint="cae733b0e10aceb9">
  <main>
    <head rend="h1">Alitalia, rinviato a giudizio Baldassarre per agiotaggio</head>
    <p>L’ex presidente della Corte Costituzionale e della Rai, <hi rend="#b">Antonio Baldassarre</hi>, è stato rinviato a giudizio per accusa di aggiotaggio. Il processo si terrà il 10 maggio prossimo davanti alla sesta Sezione del Tribunale penale. Il rinvio a giudizio di Baldassarre chiesto e ottenuto dal pubblico ministero Francesca Loi è stato disposto dal gup Marina Finiti. L’accusa si riferisce al tentativo di scalata che nel 2007 Baldassarre tentò presentandosi come portavoce di una cordata di imprenditori.</p>
    <p>Mentre nessuna ipotesi di aggiotaggio e di insider trading da parte di <hi rend="#b">Silvio Berlusconi</hi> dietro le sue dichiarazioni, nel 2008, quando era un deputato dell’opposizione (governo Prodi), di auspicio che fosse una cordata italiana a salvare l’Alitalia. Lo ha stabilito la procura di Roma che ha sollecitato il gip ad archiviare del procedimento aperto nei confronti dell’attuale presidente del consiglio.</p>
    <p>Per quanto riguarda la posizione di <hi rend="#b">Antonio Elia Valori</hi>, le indagini proseguono. Inizialmente, i pm Loy, De Marinis e Pesci titolari dell’inchiesta, avevano formalizzato al Gup una richiesta di archiviazione. Oggi, però, dopo un confronto in aula con lo stesso Baldassarre, i pm hanno deciso di ritirare la richiesta stessa per svolgere ulteriori indagini.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>