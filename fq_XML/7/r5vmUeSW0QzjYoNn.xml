<doc sitename="Il Fatto Quotidiano" title="Governo, finito vertice della Lega Nord Incontro ad Arcore anticipato nel pomeriggio - Il Fatto Quotidiano" author="RQuotidiano" date="2010-11-08" url="http://www.ilfattoquotidiano.it/2010/11/08/governo-finito-vertice-lega-prima-dellincontro-ad-arcore/75795/" hostname="ilfattoquotidiano.it" description="Un primo incontro, interno, prima di vedere Silvio Berlusconi ad Arcore nel pomeriggio e decidere le sorti del governo. Umberto Bossi e Roberto Maroni hanno lasciato la sede della Lega Nord di via Bellerio a Milano, dove si è conclusa la riunione straordinaria dei vertici del partito, convocata dopo le dichiarazioni di Gianfranco Fini. Il …" categories="Fatti quotidiani" tags="Federico Bricolo;Gianfranco Fini;Governo;Marco Reguzzoni;Roberto Calderoli;Roberto Cota;Roberto Maroni;Rosi Mauro;Silvio Berlusconi;Umberto Bossi" fingerprint="590b53befd28d020">
  <main>
    <head rend="h1">Governo, finito vertice della Lega Nord <lb/>Incontro ad Arcore anticipato nel pomeriggio</head>
    <p>Un primo incontro, interno, prima di vedere <hi rend="#b">Silvio Berlusconi</hi> ad Arcore nel pomeriggio e decidere le sorti del governo. <hi rend="#b">Umberto Bossi</hi> e <hi rend="#b">Roberto Maroni</hi> hanno lasciato la sede della <hi rend="#b">Lega Nord</hi> di via Bellerio a Milano, dove si è conclusa la riunione straordinaria dei vertici del partito, convocata dopo le dichiarazioni di <hi rend="#b">Gianfranco Fini</hi>.</p>
    <p>Il vertice, a cui hanno partecipato anche il ministro per la Semplificazione normativa, Roberto Calderoli, il governatore del Piemonte, Roberto Cota, i capigruppo di Senato e Camera, Federico Bricolo e Marco Reguzzoni e la vice presidente del Senato Rosy Mauro, è cominciato alle 14 e dopo quaranta minuti era già terminato.</p>
    <p>Il leader della Lega Nord ha lasciato via Bellerio senza rilasciare dichiarazioni ma stando a quanto si apprende si è diretto ad Arcore per un incontro con Silvio Berlusconi.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>