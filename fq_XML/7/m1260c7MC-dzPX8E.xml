<doc sitename="Il Fatto Quotidiano" title="Festini con esponenti del Pdl, vertice in procura a Palermo - Il Fatto Quotidiano" author="RQuotidiano" date="2010-11-02" url="http://www.ilfattoquotidiano.it/2010/11/02/festini-con-esponenti-del-pdl-vertice-in-procura-a-palermo/74806/" hostname="ilfattoquotidiano.it" description="In procura a Palermo è in corso un vertice dei magistrati sull’indagine che coinvolge ancuni esponenti del Pdl e presunti festini a luci rosse droga. Festini a cui avrebbero partecipato uomini dell’entourage del presidente del Consiglio Silvio Berlusconi. Sono presenti il procuratore Francesco Messineo, l’aggiunto Teresa Principato e i pm Marcello Viola e Geri Ferrara. …" categories="Fatti quotidiani" tags="PDL;Silvio Berlusconi" fingerprint="8c6df3a6bbab3911">
  <main>
    <head rend="h1">Festini con esponenti del Pdl, vertice in procura a Palermo</head>
    <p>In procura a Palermo è in corso un vertice dei magistrati sull’indagine che coinvolge ancuni esponenti del Pdl e presunti festini a luci rosse droga. Festini a cui avrebbero partecipato uomini dell’entourage del presidente del Consiglio Silvio Berlusconi. Sono presenti il procuratore Francesco Messineo, l’aggiunto Teresa Principato e i pm Marcello Viola e Geri Ferrara. Il vertice è stato convocato dopo l’uscita sui giornali di oggi della notizia dell’inchiesta da parte della stampa. A parlare dei party a base di escort e coca ai magistrati è stata Perla Genovesi, arrestata per traffico di droga internazionale, ex assistente parlamentare di un senatore del Pdl, e oggi agli arresti domiciliari. La Genovesi ha raccontato di aver presentato una prostituta, tale ‘Nadia’, a Renato Brunetta quando Brunetta non era ancora ministro e di aver saputo dalla ragazza, che tramite il politico aveva conosciuto altri uomini dell’entourage premier e partecipanti anche loro a dei festini. La escort è stata già interrogata dai magistrati siciliani e avrebbe confermato le rivelazioni dell’amica Genovesi sui festini hard. Ma i magistrati stanno valutando ora la possibilità di inviare ai colleghi della procura di Milano le dichiarazioni dell’ex portaborse. Il trasferimento del fascicolo sarebbe determinato dalla competenza a indagare dei magistrati milanesi che si stanno occupando in questi giorni dell’inchiesta per sfruttamento della prostituzione che coinvolge la ragazza marocchina Ruby.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>