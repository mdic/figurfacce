<doc sitename="Il Fatto Quotidiano" title="&quot;Riprendiamoci il campo&quot;, Milano in piazza nel giorno dell'addio di B. - Il Fatto Quotidiano" author="Giovannij Lucci" date="2011-11-13" url="http://www.ilfattoquotidiano.it/2011/11/13/riprendiamoci-campo-cgil-piazza-giorno-delladdio/170439/" hostname="ilfattoquotidiano.it" description="Migliaia in corteo a Milano il 12 novembre per l’iniziativa “Riprendiamoci il campo” promossa da sindacati, partiti, associazioni e personaggi della società civile. In piazza per una nuova politica economica che punti alla crescita, all’occupazione e ai diritti, sotto il simbolo di un allegorico cartellino rosso per espellere B. Il senso di responsabilità del Pd …" categories="Videogallery" tags="Cgil;Maurizio Martina;Milano;Moni Ovadia;Nando Dalla Chiesa;Silvio Berlusconi" fingerprint="d9899fe65d0a7d3c">
  <main>
    <head rend="h1">“Riprendiamoci il campo”, Milano in piazza nel giorno dell’addio di B.</head>
    <graphic src="https://img.youtube.com/vi/Io5mlVEwcEA/maxresdefault.jpg"/>
    <p>Migliaia in corteo a Milano il 12 novembre per l’iniziativa “Riprendiamoci il campo” promossa da sindacati, partiti, associazioni e personaggi della società civile. In piazza per una nuova politica economica che punti alla crescita, all’occupazione e ai diritti, sotto il simbolo di un allegorico <hi rend="#i">cartellino rosso</hi> per espellere B. Il senso di responsabilità del Pd nella scelta di appoggiare un Governo di Mario Monti viene richiamato da <hi rend="#b">Maurizio Martina</hi>, segretario regionale del Pd “perché non abbiamo certo paura del voto”. “È la fine di B. e di una politica <hi rend="#i">cialtrona</hi><hi rend="#i">”</hi> dice <hi rend="#b">Nando dalla Chiesa</hi>, che teme tuttavia “colpi di coda” finali di un B. “Discontinuità” – chiede <hi rend="#b">Nino Baseotto</hi>, segretario regionale Cgil a un ormai probabile Governo Monti, “altrimenti saremmo pronti a scendere in piazza ancora”. “Ma attenzione” – ammonisce l’artista <hi rend="#b">Moni Ovadia</hi> “a non essere fessi e pensare di aver vinto la battaglia. La rimozione dei danni che il Berlusconismo ha prodotto è una lunga strada da percorrere”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>