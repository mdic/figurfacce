<doc sitename="Il Fatto Quotidiano" title="Ballottaggi, il videomessaggio (separato) di Berlusconi, Salvini e Meloni: &quot;Anche dove siamo andati divisi, votate la destra&quot; - Il Fatto Quotidiano" author="Agenzia Vista Alexander Jakhnagiev" date="2022-06-24" url="https://www.ilfattoquotidiano.it/2022/06/24/ballottaggi-il-videomessaggio-separato-di-berlusconi-salvini-e-meloni-anche-dove-siamo-andati-divisi-votate-la-destra/6638527/" hostname="ilfattoquotidiano.it" description="BALLOTTAGGI L'invito all'&quot;unità&quot; (separato) di Berlusconi, Meloni e Salvini: ascoltate [VIDEO]" categories="Elezioni e Referendum 2022" tags="Elezioni;Giorgia Meloni;Matteo Salvini;Silvio Berlusconi" fingerprint="9ab05a36f63296ef">
  <main>
    <p>“Anche dove al primo turno non siamo stati uniti, votate il candidato di centrodestra arrivato ai ballottaggi”. È l’appello che arriva da <hi rend="#b">Giorgia</hi><hi rend="#b">Meloni</hi>, <hi rend="#b">Matteo</hi><hi rend="#b">Salvini</hi> e <hi rend="#b">Silvio</hi><hi rend="#b">Berlusconi</hi>. I tre leader hanno diffuso un videomessaggio (separati) del “centrodestra unito”, nel quale hanno invitato i cittadini ad andare a votare ai ballottaggi di domenica 26 giugno.</p>
    <p>“Dovrete scegliere tra i nostri candidati e quelli della sinistra – inizia il leader di <hi rend="#b">Forza</hi><hi rend="#b">Italia</hi> nel videomessaggio – Se deciderete di non scegliere vincerà la sinistra, quella dei no e delle regole asfissianti”. “Vi invito ad andare a votare anche a costo di fare qualche sacrificio in una calda domenica di fine giugno”, insiste.</p>
    <p>Quindi, dopo due minuti e mezzo su 4,30 di Berlusconi, è il turno di Giorgia Meloni. “Andate a votare, non vi voltate dall’altra parte, non datela vinta a chi spera che andiate al mare”, sottolinea la leader di <hi rend="#b">Fratelli</hi><hi rend="#b">d’Italia</hi>, invitando a votare il candidato di centrodestra arrivato al ballottaggio “anche nei comuni in cui non siamo stati uniti al primo turno”.</p>
    <p>Per ultimo interviene Matteo Salvini: “Può far caldo, non ci interessa, ci sono ancora 40 sindaci da scegliere. Anche dove il centrodesra per problemi locali settimana scorsa è andato diviso, adesso l’importante è unirsi”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>