<doc sitename="Il Fatto Quotidiano" title="Lista &quot;filoputiniani&quot;, Bersani a La7: &quot;Non è una roba da Copasir e da servizi segreti. Dovrebbero intervenire i presidenti di Camera e Senato&quot; - Il Fatto Quotidiano" author="F Q" date="2022-06-08" url="https://www.ilfattoquotidiano.it/2022/06/08/lista-filoputiniani-bersani-a-la7-non-e-una-roba-da-copasir-e-da-servizi-segreti-dovrebbero-intervenire-i-presidenti-di-camera-e-senato/6619304/" hostname="ilfattoquotidiano.it" description="LISTA DI PROSCRIZIONE FILOPUTINIANI &quot;Questa non è una roba da Copasir e da servizi segreti. Dovrebbero intervenire a riguardo i presidenti di Camera e Senato&quot;: ecco l'opinione di Bersani" categories="La7" tags="Copasir;Corriere Della Sera;Guerra Russia Ucraina;Matteo Salvini;Pier Luigi Bersani;Silvio Berlusconi;Volodymyr Zelensky" fingerprint="f5ff665c253e5025">
  <main><p>“Stiamo vivendo un clima in cui si lascia intendere che siamo in guerra, ma in realtà non siamo in guerra. Punto. Stiamo dando una mano all’Ucraina per difendersi da un’aggressione. Ma questa comunque <hi rend="#b">è una curiosa guerra</hi>: <hi rend="#b">Zelensky</hi> parla con tutti e i leader politici si telefonano ogni giorno. <hi rend="#b">Poi uno qui non può dire la sua qui in Italia? Ma siam fuori?</hi>“. Così, a <ref target="http://www.la7.it/dimartedi"> “Dimartedì”</ref> (La7), si esprime il deputato di </p><p><hi rend="#b">LeU, Pier Luigi Bersani</hi>, sulla</p><p><ref target="https://www.ilfattoquotidiano.it/2022/06/06/elenco-dei-filo-putiniani-conte-e-salvini-no-a-liste-di-proscrizione-tensione-nel-copasir-volpi-lega-ora-meno-eccessi-comunicativi/6617687/">lista di ‘putiniani’ pubblicata dal</ref>aggiungendo un’osservazione critica sul</p><hi rend="#i">Corriere della Sera</hi>,<p><hi rend="#b">Copasir</hi>: “Questa non è una roba da Copasir e da servizi segreti.</p><p><hi rend="#b">Dovrebbero intervenire a riguardo i presidenti di Camera e Senato.</hi>Il Copasir ha il compito di vigilare che gli apparati di sicurezza stiano</p><p><hi rend="#b">dentro la Costituzione</hi>e le leggi. Punto, perbacco”.</p><p>Bersani poi risponde all’editorialista della <hi rend="#i">Stampa</hi>, <hi rend="#b">Marcello Sorgi</hi>, che gli fa notare come la posizione del leader della Lega <hi rend="#b">Matteo Salvini</hi> sia in linea con quella di <hi rend="#b">Articolo Uno</hi> e di <hi rend="#b">Giuseppe Conte</hi>: “Noi abbiamo una storia alle spalle. Lei non mi può sbattere insieme a Salvini,<hi rend="#b"> io non ho mai detto che darei due Mattarella per un Putin</hi>. E non mi può sbattere insieme a Berlusconi,<hi rend="#b"> io non ho mai scambiato letti a baldacchino e coperte con Putin</hi>“.<lb/> E citando l’ode <hi rend="#b">‘Il cinque maggio’ di Alessandro Manzoni</hi>, chiosa: “Io sono proprio esente da servo encomio e da codardo oltraggio”.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>