<doc sitename="Il Fatto Quotidiano" title="Monza promosso in Serie A: l’ultimo sfizio calcistico di Berlusconi è costato 70 milioni" author="Lorenzo Vendemiale" date="2022-05-30" url="https://www.ilfattoquotidiano.it/2022/05/30/monza-promosso-in-serie-a-per-la-prima-volta-lultimo-sfizio-calcistico-di-berlusconi-costato-70-milioni-di-euro/6609703/" hostname="ilfattoquotidiano.it" description="IL RITORNO DI B. NELLA MASSIMA SERIE Sarà la debuttante del prossimo campionato, ma tutto fuorché una Cenerentola [LEGGI]" categories="Calcio" tags="Adriano Galliani;Monza;Serie B;Silvio Berlusconi" fingerprint="38c8b279a344dc55">
  <main><head rend="h1">Monza promosso in Serie A per la prima volta: l’ultimo sfizio calcistico di Berlusconi (costato 70 milioni di euro)</head><graphic src="https://st.ilfattoquotidiano.it/wp-content/uploads/2022/05/30/Monza-Serie-A-690x362.jpg"/><p><hi rend="#b">Adriano Galliani</hi> che esulta sfrenato in tribuna, <hi rend="#b">Silvio Berlusconi</hi> che dispensa massime di calcio, la loro squadra che trionfa sul campo. Praticamente un <hi rend="#b">amarcord</hi> dell’epopea milanista, ma in chiave brianzola. <ref target="https://www.ilfattoquotidiano.it/2022/05/08/lecce-e-cremonese-i-modelli-diversi-e-vincenti-delle-neopromosse-in-serie-a-proprieta-solide-e-giovani-italiani-per-vincere-in-cadetteria/6583770/">Dopo la cavalcata del Lecce e il gran ritorno della Cremonese</ref>, il </p><p><hi rend="#b">Monza</hi>è la terza e ultima</p><p><hi rend="#b">promossa</hi>in</p><p><hi rend="#b">Serie A</hi>, dove non era mai stato. Sarà la debuttante del prossimo campionato, ma tutto fuorché una Cenerentola. È l’ultimo</p><p><hi rend="#b">sfizio calcistico</hi>di Berlusconi, costato “appena” una</p><p><hi rend="#b">settantina di milioni</hi>. Berlusconi ce l’ha fatta. Gli hanno tolto il</p><p><hi rend="#b">Milan</hi>,</p><p><ref target="https://www.ilfattoquotidiano.it/2016/08/05/milan-berlusconi-ha-venduto-ai-cinesi-per-740-milioni-di-euro/2957688/">ceduto malvolentieri al misterioso cinese</ref>, più che altro su pressioni della famiglia. E lui se ne è costruito uno nuovo in miniatura, a due passi da casa, con cui adesso ritorna nel calcio che conta. Ci ha messo anche poco: primo anno di ambientamento, al secondo promozione dalla</p><hi rend="#b">Yonghong Li</hi>nel 2016<p><hi rend="#b">Serie C</hi>, dove aveva preso il club, poi un passaggio a vuoto nel 2021 e ora il salto nella massima serie, l’obiettivo annunciato fin dal primo giorno, sfuggito all’ultima giornata della</p><p><hi rend="#b">stagione regolare</hi>con la rovinosa sconfitta di</p><p><hi rend="#b">Perugia</hi>e agguantato per i capelli nella finale</p><p><hi rend="#b">playoff</hi>contro il</p><p><hi rend="#b">Pisa</hi>, vinta per</p><p><hi rend="#b">4-3</hi>dopo essere stato sotto anche 2-0.</p><p>C’è indubbiamente qualcosa di <hi rend="#b">romantico</hi> nella pazza idea di Berlusconi e Galliani di ricostituire la coppia che, fatti alla mano, ha cambiato la storia del calcio italiano e mondiale. Se Milano non è più disponibile ripartire da Monza, dove tra l’altro Galliani è nato e aveva cominciato a metà degli <hi rend="#b">Anni ottanta</hi> la sua carriera da<hi rend="#b"> dirigente sportivo</hi>. Detto ciò, la componente sentimentale si ferma qui, perché Berlusconi per realizzare questo sogno, progetto, vendetta, chiamatelo come volete, ha sborsato una vagonata di milioni. Secondo un’analisi di <hi rend="#i"> Radiocor</hi>, dal suo arrivo a Monza nel 2018 Berlusconi ha investito circa 70 milioni di euro in questa sua seconda vita calcistica. Per la precisione: </p><p><hi rend="#b">2,9 milioni</hi>per l’acquisto del club, a cui poi vanno sommati i vari passivi registrati a bilancio. Ovvero 1,68 nel 2018, 9,25 nel 2019, addirittura 26,7 nel 2020 e 31,2 nel 2021, annate segnate dalle perdite per il</p><p><hi rend="#b">Covid</hi>ma anche dagli</p><p><hi rend="#b">investimenti</hi>sempre più massicci per primeggiare fra i cadetti. In questo modo il Monza ha conquistato la sua prima, storica promozione in oltre un secolo di storia: non con le idee, nemmeno col gioco, semplicemente con la p</p><p><hi rend="#b">otenza economica</hi>del suo proprietario, amministrata dal fido Galliani, e tradotta sul campo in una rosa mostruosa, come dimostrato anche nell’ultimo atto. Il Pisa ha ceduto di schianto a</p><p><hi rend="#b">supplementari</hi>, semplicemente sovrastato dalla</p><p><hi rend="#b">superiorità</hi>degli avversari.</p><p>A vincere così son bravi tutti, si dirà, ma non è neppure vero: basta guardare i disastri del <hi rend="#b">Parma</hi> degli americani, che non ha speso molto di meno, per accorgersi dei meriti di Berlusconi e Galliani, due che sanno anche fare calcio, oltre ad aprire il portafoglio. La verità è che quest’anno a Monza hanno fatto le cose per bene. Messi da parte i proclami bizzarri di Berlusconi (che aveva iniziato quest’avventura mettendo al bando <hi rend="#b">stranieri</hi> e <hi rend="#b">tatuaggi</hi>: alla fine sono stati decisivi il danese <hi rend="#b">Gritkjaer</hi> e il “tronista” portoghese <hi rend="#b">Dany Mota Carvalho</hi>), accantonati i colpi ad effetto del “Condor” Galliani, la dirigenza ha pensato soprattutto a mettere ordine e costruire una squadra forte ma sensata. Niente più figurine (stile <hi rend="#b">Balotelli</hi>) o doppioni, il Monza di quest’anno aveva indubbiamente una <hi rend="#b">rosa fuori categoria</hi>, ma al contempo equilibrata, e affidata a un tecnico strutturato come <hi rend="#b">Giovanni Stroppa</hi>. Pur in un campionato imprevedibile e estenuante come la Serie B, la promozione alla fine è arrivata in maniera quasi naturale, per quanto sofferta.</p><p>Adesso viene il bello. Monza, che fino a ieri era poco più di una succursale di Milano, dove i tifosi si dividevano quasi tutti tra milanisti e interisti, diventa una piazza del calcio italiano. Con quei <hi rend="#b">mezzi economici</hi>, con quell’<hi rend="#b">esperienza dirigenziale</hi>, sarà una neopromossa molto atipica: l’obiettivo dichiarato è la <hi rend="#b">salvezza</hi> ma le ambizioni sono ben altre, Berlusconi già parla di <hi rend="#b">scudetto</hi> e <hi rend="#b">Champions League</hi>, e non si capisce quanto scherzi o faccia sul serio. Intanto ha ottenuto esattamente quello che voleva: Berlusconi ha ritrovato la Serie A. O forse è la Serie A che ritrova Berlusconi.</p><p><hi rend="#b">Twitter: </hi><hi rend="#b">@lVendemiale</hi></p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>