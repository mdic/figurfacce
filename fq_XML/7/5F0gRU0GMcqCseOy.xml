<doc sitename="Il Fatto Quotidiano" title="&quot;Province? Abolire prima le prefetture&quot;. Così Ferrara tenta l'ultima difesa - Il Fatto Quotidiano" author="Marco Zavagli" date="2011-11-20" url="http://www.ilfattoquotidiano.it/2011/11/20/abolire-province-passiamo-prima-prefetture-consorzi-bonifica-parlamento/171955/" hostname="ilfattoquotidiano.it" description="Abolire le province? Meglio passare prima da prefettura, consorzi di bonifica e parlamento. Nell’attesa dei primi provvedimenti" categories="Emilia Romagna" tags="Abolizione Province;Comuni;Ferrara;FLI;Governo Monti;Marcella Zappaterra;PD;Pier Luigi Bersani;Populismo;Province;Silvio Berlusconi" fingerprint="bfe641bafe0259b5">
  <main>
    <head rend="h1">“Province? Abolire prima le prefetture”. Così Ferrara tenta l’ultima difesa</head>
    <p><ref target="http://www.ilfattoquotidiano.it/wp-content/uploads/2011/11/zappaterra_pp_er.jpg"/>Abolire le <graphic src="http://www.ilfattoquotidiano.it/wp-content/uploads/2011/11/zappaterra_pp_er.jpg" title="zappaterra_pp_er"/></p>
    <p><hi rend="#b">province</hi>? Meglio passare prima da</p>
    <p><hi rend="#b">prefettura</hi>,</p>
    <p><hi rend="#b">consorzi di bonifica</hi>e</p>
    <p><hi rend="#b">parlamento</hi>. Nell’attesa dei primi provvedimenti del governo Monti torna di moda il taglio dei</p>
    <p><hi rend="#b">costi della politica</hi>. E tra le teste esposte alla ghigliottina del risanamento di bilancio c’è sempre in pole position quella degli enti locali.</p>
    <p>Ma c’è chi suggerisce, polemicamente ma non tanto, di affilare la lama per ben altre istituzioni. Come la presidente della Provincia di Ferrara <hi rend="#b">Marcella Zappaterra</hi>, iscritta al <hi rend="#b">Pd </hi>e membro della direzione nazionale del partito di<hi rend="#b"> Bersani</hi>, che in sede di presentazione del bilancio 2012, stuzzicata sull’argomento, confessa che “ormai al tema non mi appassiono più”.</p>
    <p>Che il tema sia trito e ritrito è vero. Come è vero che sia tornato in auge in vista della <hi rend="#b">morsa imposta dalla Ue</hi> e in seguito alla raccolta firme promossa da <hi rend="#b">Fli</hi>. Fino ad oggi il capitolo si era chiuso con la salomonica decisione del governo Berlusconi, che ne aveva deciso l’abolizione “all’italiana”: <hi rend="#b">cancellazione</hi> previa revisione costituzionale. Vale a dire iter<hi rend="#b"> parlamentare </hi>con due successive deliberazioni di ciascuna camera ad intervallo non minore di tre mesi.</p>
    <p>Se la strada legislativa è in salita, quella del “<hi rend="#b">populismo</hi>”, per usare le parole della Zappaterra, è invece tutta in discesa: “nessuno vuole tagliare le vere sacche di spreco, e così non si toccano i parlamentari, le prefetture, i consorzi di bonifica…”.</p>
    <p>Fuori dal patibolo le province, dunque, perché “il governo vero di <hi rend="#b">area vasta</hi>, se non lo fanno le province non lo fa nessuno: non i Comuni, che una volta sistemati i problemi entro i propri confini sono apposto, e non le Regioni, che sono un livello un po’ troppo lontano dai cittadini”.</p>
    <p>Ma i motivi non sarebbero solo di ordine organizzativo. “Trasferire ad esempio i lavoratori della Provincia alla dipendenza della Regione – fa notare la presidente – aumenterebbe le spese anziché diminuirle, poiché in quel caso costerebbero il 20% in più”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>