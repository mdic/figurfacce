<doc sitename="Il Fatto Quotidiano" title="Criminalità mai così potente Bersani: &quot;Subito l'antimafia&quot; - Il Fatto Quotidiano" author="Giulia Zaccariello" date="2011-04-09" url="http://www.ilfattoquotidiano.it/2011/04/09/la-grande-criminalita-mai-cosi-potente-bersani-a-bologna-subito-lantimafia/103164/" hostname="ilfattoquotidiano.it" description="Appoggio senza riserve all'istituzione di una commissione antimafia a Bologna. Il segretario del Partito Democratico Pierluigi Bersani" categories="Emilia Romagna" tags="Antimafia;Bologna;Disoccupazione Giovanile;Infiltrazioni Mafiose;Migranti;Pier Luigi Bersani;Profughi;Silvio Berlusconi;Umberto Bossi;Virginio Merola" fingerprint="efef5538e51e6827">
  <main>
    <head rend="h1">Criminalità mai così potente <lb/> Bersani: “Subito l’antimafia”</head>
    <p><ref target="http://www.ilfattoquotidiano.it/wp-content/uploads/2011/04/bersiiii.jpg"/>Appoggio senza riserve all’istituzione di una <graphic src="http://www.ilfattoquotidiano.it/wp-content/uploads/2011/04/bersiiii.jpg" title="bersiiii"/></p>
    <p><hi rend="#b">commissione antimafia a Bologna</hi>. Il segretario del Partito Democratico</p>
    <p><hi rend="#b">Pierluigi Bersani</hi>plaude alla proposta annunciata ieri da</p>
    <p><hi rend="#b">Virginio Merola</hi>in un’intervista al</p>
    <p><hi rend="#i">Fatto</hi>di istituire una commissione antimafia in città, insieme a un</p>
    <p><hi rend="#b">codice di autoregolamentazione</hi>per la raccolta delle informazioni sulle</p>
    <p><hi rend="#b">infiltrazioni mafiose</hi>e apre una campagna elettorali dai toni, fino a oggi, bassi e pacati. Ma una cosa la dice: la grande criminali, in Emilia Romagna, fa paura. Non è più un mostro di cui non si può pronunciare il nome, i clan esistono, muovono soldi e potere, sono arrivati al cuore dell’economia molto più di quanto si pensasse. “Occorre tenere alto il livello di guardia contro le infiltrazioni mafiose al nord – ha detto a margine della notte bianca della scuola a Bologna – Per questo mi sono già messo in contatto con esponenti attivi dell’</p>
    <p><hi rend="#b">antimafia</hi>”.</p>
    <p>Prima di sedersi nella platea del Teatro Testoni, per assistere alla serata organizzata dal Pd in difesa della democrazia e della scuola pubblica, Bersani ha commentato anche la recente spaccatura tra <hi rend="#b">Cgi</hi><hi rend="#b">l</hi> e <hi rend="#b">Cisl</hi> di Bologna, invitando entrambi a trovare un punto d’incontro in nome della Costituzione. “Ho sentito – ha detto il leader del<hi rend="#b"> Pd</hi> – che sono in corso contatti per un incontro tra i sindacati. Sono molto contento, perché all’articolo 1 della nostra Costituzione c’è il <hi rend="#b">lavoro</hi>, che rappresenta prima di ogni altra cosa l’unità di questa nazione”. Non risparmia stoccate sull’avanzata della squadra di <hi rend="#b">Bossi</hi> nella “rossa Bologna”, attaccando il Carroccio al cuore della sua campagna elettorale: la <hi rend="#b">sicurezza</hi>. “Lo spadone del Carroccio si sta flettendo – ha detto ironicamente – Non ci vengano a parlare di sicurezza, perché adesso, per salvare <hi rend="#b">Berlusconi</hi>, mollano alcune migliaia di criminali solo per fare un piacere al premier.”</p>
    <p>Immancabile un commento su Berlusconi, in particolare sulla <hi rend="#b">barzelletta</hi> con cui oggi il premier ha liquidato la manifestazione dei <hi rend="#b">precari</hi>. “Le sue battute sono un continuo schiaffo alla sofferenza del Paese, non possiamo andare avanti così. Abbiamo <hi rend="#b">300 mila giovani licenziati</hi> senza nessun aiuto. Solo uno su cinque in questo momento sta lavorando”. E ha poi aggiunto: “Rispondere a tutto questo con delle barzellette è un <hi rend="#b">ignominia</hi>. Solo un miliardario può parlare così, e un Paese come questo non può essere governato con l’ottica di un miliardario”.</p>
    <p>Non risparmia critiche nemmeno sulla gestione dell’<hi rend="#b">emergenza profughi</hi>. Secondo il leader del centrosinistra il comportamento del governo sta portando al <hi rend="#b">fallimento</hi>. “Noi siamo pronti a sostenere una linea seria di confronto con l’<hi rend="#b">Europa</hi> – ha aggiunto – Ma se il loro atteggiamento è quello di chi la grida più forte fra noi, i francesi e i tedeschi, se la vedano da soli. Evidentemente la destra italiana ed europea è in grado, su questo problema, solo di fare <hi rend="#b">propaganda</hi> e non di risolvere”.</p>
    <p>Interrogato dal <hi rend="#i">Fatto</hi> sul caso del senatore Pd <hi rend="#b">Alberto Tedesco</hi>, il cui arresto dovrà passare dall’autorizzazione della camera nei prossimi giorni, Bersani ha ribadito la linea del partito: “Non abbiamo una posizione – ha dichiarato – Non diremo se votare contro o a favore di un arresto. Ognuno agirà secondo coscienza, valutando le carte”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>