<doc sitename="Il Fatto Quotidiano" title="Carlucci: &quot;Il Pdl mi ha sfrattato dal mio ufficio per darlo a Scilipoti&quot; - Il Fatto Quotidiano" author="Gisella Ruccia" date="2011-11-19" url="http://www.ilfattoquotidiano.it/2011/11/19/carlucci-pdl-sfrattato-ufficio-darlo-scilipoti/171835/" hostname="ilfattoquotidiano.it" description="E’ un fiume in piena Gabriella Carlucci, ex berlusconiana di ferro, ora passata nella squadra dell’Udc. Intervistata da Cruciani e Parenzo nella trasmissione radiofonica La Zanzara su Radio 24, afferma di essere stata boicottata da Berlusconi e dai suoi fedelissimi nella sua attività parlamentare. “Se non fossi andata via, l’Italia sarebbe andata in default”, dichiara …" categories="I vostri video" tags="Angelino Alfano;Deputati;Domenico Scilipoti;Governo;La Zanzara;Mario Monti;PDL;Silvio Berlusconi" fingerprint="da94f6b472a262ce">
  <main>
    <head rend="h1">Carlucci: “Il Pdl mi ha sfrattato dal mio ufficio per darlo a Scilipoti”</head>
    <graphic src="https://img.youtube.com/vi/gjScXWOcQxQ/maxresdefault.jpg"/>
    <p>E’ un fiume in piena Gabriella Carlucci, ex berlusconiana di ferro, ora passata nella squadra dell’Udc. Intervistata da Cruciani e Parenzo nella trasmissione radiofonica La Zanzara su Radio 24, afferma di essere stata boicottata da Berlusconi e dai suoi fedelissimi nella sua attività parlamentare. “Se non fossi andata via, l’Italia sarebbe andata in default”, dichiara la Carlucci. “Sono mesi e mesi che parlo e avrei anche firmato la lettera degli scontenti del Pdl, ma Isabella Bertolini tolse la mia firma perché disse che i giornali mi avrebbero massacrato. Alla fine mi hanno persino sfrattato dal mio ufficio in via dell’Umiltà. Due mesi fa mi è arrivato un fax anonimo dall’amministrazione: “Te ne devi andare”. Cerco di capire. Alfano mi ha risposto che dovevano fare un riordino e una riorganizzazione. E chi è andato al posto mio in quell’ufficio? Scilipoti”</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>