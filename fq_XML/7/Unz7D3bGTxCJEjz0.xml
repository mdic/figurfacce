<doc sitename="Il Fatto Quotidiano" title="Berlusconi: &quot;Se lascio danni al paese&quot; Calderoli: &quot;Rivolta legittima se c'è un golpe&quot; - Il Fatto Quotidiano" author="RQuotidiano" date="2010-11-01" url="http://www.ilfattoquotidiano.it/2010/11/01/calderoli-se-ce-un-golpe-la-rivolta-popolare-e-legittima/74662/" hostname="ilfattoquotidiano.it" description="“Una mia defezione procurerebbe danniseri al centrodestra e a tutto il Paese”. Lo ha dichiarato Silvio Berlusconi a Bruno Vespa nel libro “Il cuore e la spada. 1861 – 2011” in uscita venerdì prossimo. “Non sono mosso da ambizioni politiche – ha detto il presidente del Consiglio – il sacrificio a cui mi sottopongo è …" categories="Fatti quotidiani" tags="Bruno Vespa;Lega;Roberto Calderoli;Silvio Berlusconi;Udc;Umberto Bossi" fingerprint="bc9afcb42987d134">
  <main>
    <head rend="h1">Berlusconi: “Se lascio danni al paese” <lb/>Calderoli: “Rivolta legittima se c’è un golpe”</head>
    <p>“Una mia defezione procurerebbe danniseri al centrodestra e a tutto il Paese”. Lo ha dichiarato <hi rend="#b">Silvio Berlusconi</hi> a Bruno Vespa nel libro “<hi rend="#i">Il cuore e la spada. 1861 – 2011</hi>” in uscita venerdì prossimo. “Non sono mosso da ambizioni politiche – ha detto il presidente del Consiglio – il sacrificio a cui mi sottopongo è grande, a volte gli impegni sono disumani, ancorché sia aiutato nella quotidianità dell’azione di governo da quella straordinaria persona che è Gianni Letta, ma sto qui per senso di responsabilità”. Nel libro il premier ha anche affermato al giornalista che gradirebbe l’appoggio dell’<hi rend="#b">Udc </hi>al governo. ”I deputati siciliani dell’Udc, che sono persone di grande coerenza, hanno fondato una formazione politica con tanto di atto pubblico e di notaio del tutto autonomamente, per dissenso nei confronti delle posizioni politiche del loro partito”, ricorda Berlusconi nell’anticipazione diffusa oggi. “Dopo aver assunto tale decisione – prosegue il presidente del Consiglio – avevano chiesto un incontro con me suscitandomi qualche preoccupazione perchè temevo che questo passaggio avrebbe potuto compromettere i nostri rapporti con Pierferdinando Casini e con l’Udc da cui avremmo gradito e gradiremmo un appoggio alla nostra maggioranza e al governo. Mi auguro che l’Udc valuti a fondo questa possibilità nell’interesse del Paese”. “O si dà una svolta con le dimissioni e l’apertura di una fase nuova o la cosa non ci riguarda”, ha risposto <hi rend="#b">Lorenzo Cesa</hi>, segretario del partito centrista, negando ogni intenzione di sostenere il governo. Sempre nelle anticipazioni dell’ultimo volume di Vespa, il premier ha spiegato che <hi rend="#b">Umberto Bossi</hi> e la Lega sono degli alleati fedeli.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>