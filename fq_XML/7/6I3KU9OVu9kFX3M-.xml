<doc sitename="Il Fatto Quotidiano" title="Riotta rifiutò lo scoop su Berlusconi e Dell'Utri - Il Fatto Quotidiano" author="RQuotidiano" date="2011-03-15" url="http://www.ilfattoquotidiano.it/2011/03/15/riotta-rifiuto-lo-scoop-su-berlusconi-e-dellutri/97779/" hostname="ilfattoquotidiano.it" description="L’intervista-scoop al banchiere palermitano che negli anni ’80 incontrò Vito Ciancimino e Marcello Dell’Utri che chiedevano prestiti indicando come imprenditore di riferimento Silvio Berlusconi, pubblicata sul Fatto Quotidiano, doveva uscire sulle pagine del Sole 24 Ore. Ma il suo direttore, Gianni Riotta, decise che ‘’non era il momento’’. Lo ha rivelato lo stesso banchiere, Giovanni …" categories="Media" tags="Gianni Riotta;Il Sole 24 Ore;Marcello Dell’Utri;Silvio Berlusconi;Vito Ciancimino" fingerprint="a7e6666d9b06fc2a">
  <main>
    <head rend="h1">Riotta rifiutò lo scoop su Berlusconi e Dell’Utri</head>
    <p><ref target="http://www.ilfattoquotidiano.it/2010/10/23/l%E2%80%99onore-dei-soldi/73126/">L’intervista-scoop al banchiere palermitano che negli anni ’80 incontrò Vito Ciancimino e Marcello Dell’Utri che chiedevano prestiti indicando come imprenditore di riferimento Silvio Berlusconi</ref>, pubblicata sul </p>
    <p><hi rend="#i">Fatto Quotidiano</hi>, doveva uscire sulle pagine del</p>
    <p><hi rend="#i">Sole 24 Ore</hi>. Ma il suo direttore,</p>
    <p><hi rend="#b">Gianni Riotta</hi>, decise che ‘’non era il momento’’. Lo ha rivelato lo stesso banchiere,</p>
    <p><hi rend="#b">Giovanni Scilabra</hi>, ormai pensionato, interrogato dai pm di Palermo</p>
    <p><hi rend="#b">Antonio Ingroia</hi>,</p>
    <p><hi rend="#b">Lisa Sava</hi>,</p>
    <p><hi rend="#b">Paolo Guido</hi>e</p>
    <p><hi rend="#b">Nino Di Matteo</hi>che oggi ha depositato il verbale nel processo al generale Mori.</p>
    <p>“Sono arrivato alla determinazione di concedere un’intervista alla stampa dopo avere incontrato nel luglio scorso, insieme ad altri amici, il giornalista<hi rend="#b"> Giuseppe Oddo </hi>del <hi rend="#i">Sole 24ore </hi>– dichiara Scilabra – con il predetto intrattengo da sempre rapporti cordiali. Avendogli io riferito l’episodio della proposta di Ciancimino e Dell’Utri, Oddo mi ha chiesto la disponibilità a rilasciare un’intervista al suo giornale. Alla mia risposta positiva, dopo pochi giorni, mi ha però comunicato che il suo direttore, Gianni Riotta, gli aveva detto che non era il momento’’. E conclude: ‘’A quel punto, essendo ormai determinato a esternare le mie conoscenze ho preso io contatto con il giornalista Marco Lillo che poi mi ha effettivamente intervistato e ha pubblicato le mie dichiarazioni sul <hi rend="#i">Fatto Quotidiano</hi>. Intervista il cui contenuto confermo integralmente’’.</p>
    <p>
      <hi rend="#b">(g.l.b.)</hi>
    </p>
    <p/>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>