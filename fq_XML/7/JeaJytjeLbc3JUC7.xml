<doc sitename="Il Fatto Quotidiano" title="&quot;L'aeroporto di Malpensa intitolato a Berlusconi? Meglio un night&quot;: bufera sulla consigliera del Pd a Biella - Il Fatto Quotidiano" author="F Q" date="2024-07-08" url="https://www.ilfattoquotidiano.it/2024/07/08/laeroporto-di-malpensa-intitolato-a-berlusconi-meglio-un-night-bufera-sulla-consigliera-del-pd-a-biella/7615581/" hostname="ilfattoquotidiano.it" description="&quot;Perché non dedicare a Silvio un night?&quot;" categories="Cronaca" tags="Giuseppe Sala;Linate;Malpensa;Silvio Berlusconi" fingerprint="2fafd73dbd0f7309">
  <main>
    <head rend="h1">“L’aeroporto di Malpensa intitolato a Berlusconi? Meglio un night”: bufera sulla consigliera del Pd a Biella</head>
    <graphic src="https://st.ilfattoquotidiano.it/wp-content/uploads/2024/07/08/berlusconi-malpensa-1200-690x362.jpg"/>
    <p>“Tutta <hi rend="#b">Milano</hi> deve essere dedicata a <hi rend="#b">Silvio</hi> (Berlusconi)? Posso capirlo. Perché <hi rend="#b">l’aeroporto</hi>? Secondo me, non gli rende giustizia. Perché non dedicargli <hi rend="#b">un centro massaggi</hi> con happy ending? Oppure perché non dedicargli un luogo predisposto per le <hi rend="#b">orge</hi>? Oppure che ne so,<hi rend="#b"> un night</hi>“. È polemica su <hi rend="#b">Greta Cogotti</hi>, tesserata del<hi rend="#b"> Partito Democratico</hi> e <hi rend="#b">vicepresidente</hi> del consiglio comunale di <hi rend="#b">Biella</hi>. Sulla sua pagina facebook l’esponente dem ha polemizzato sulla scelta d’intitolare a Berlusconi l’aeroporto di Milano Malpensa: “Una passione aveva e si fa di tutto per non ricordarlo in quel senso, scusate ma<hi rend="#b"> lo state offendendo più che omaggiarlo</hi>“, scrive Cogotti. I partiti di centrodestra, che amministrano la città piemontese, hanno annunciato un vertice per valutare eventuali provvedimenti, come riporta <hi rend="#i">La Stampa</hi>.</p>
    <p><hi rend="#b">Il precedente –</hi> Il post dell’esponente del Pd, intanto, è scomparso. In un messaggio successivo, Cogotti ha dichiarato di aver ricevuto attacchi personali “da parte delle destre”. “Evidentemente – ha scritto – era solo una mia opinione. Chiedo scusa. <hi rend="#b">Vado a fare denuncia</hi>. Perché gli <hi rend="#b">attacchi alla mia persona</hi> anche no. Rido e scherzo, ma non mi faccio mettere<hi rend="#b"> i piedi in testa</hi>. Io non ho paura di voi”. E dire che un<hi rend="#b"> night club a Silvio Berlusconi </hi>era già stato intitolato. Non in Italia, ma in Argentina: a Rosario, infatti, era stato aperto nel 2010 <ref target="https://www.ilfattoquotidiano.it/2011/10/09/in-argentina-apre-il-bordello-berlusconiun-italiano-lo-denuncia-in-difesa-del-paese/163116/"> “Palacio Berlusconi” </ref>. Era l’epoca in cui l’ex premier era stato travolto dallo scandalo </p>
    <p><hi rend="#b">Bunga bunga</hi>e nel Paese Sudamericano avevano voluto dedicargli un locale notturno, decorato da simboli che ricordavano i racconti sulle feste di</p>
    <p><hi rend="#b">Arcore e villa Certosa</hi>.</p>
    <p><hi rend="#b">La petizione e la proposta di Majorino –</hi> Dopo la contrarietà del sindaco di Milano<hi rend="#b"> Giuseppe Sala</hi> ad intitolare a Berlusconi <hi rend="#b">l’aeroporto di Linate</hi>, il 5 luglio scorso era stato <hi rend="#b">Matteo Salvini</hi> ad annunciare che sarebbe stato lo <hi rend="#b">scalo di Malpensa</hi> a portare il nome del <hi rend="#b">fondatore di Forza Italia.</hi> Una decisione che ha provocato numerose proteste.<ref target="https://www.ilfattoquotidiano.it/2024/07/08/aeroporto-di-malpensa-intitolato-a-berlusconi-si-mobilitano-i-giovani-dem-oltre-10mila-firme-in-mezza-giornata/7615317/">I Giovani democratici della Lombardia hanno scritto e promosso (su charge,org)</ref></p>
    <p><hi rend="#b">una petizione</hi>chiedendo alle istituzioni di non intitolare lo scalo a Berlusconi. La</p>
    <p><hi rend="#b">mobilitazione</hi>è stata massiccia: più di 10mila firme in mezza giornata e</p>
    <p><hi rend="#b">l’interesse di diverse sezioni del Partito Democratico</hi>anche fuori dalla Regione.</p>
    <p><hi rend="#b">Pierfrancesco Majorino</hi>, capogruppo dem in Consiglio regionale della Lombardia, ha invece proposto un’intitolazione</p>
    <p><hi rend="#b">alternativa</hi>. “Alla scelta</p>
    <p><hi rend="#b">inopportuna</hi>e</p>
    <p><hi rend="#b">imbarazzante</hi>di intitolare l’aeroporto di Malpensa a Silvio Berlusconi – ha detto – noi rispondiamo con</p>
    <p><hi rend="#b">una proposta molto meno divisiva</hi>e proponiamo la candidatura di</p>
    <p><hi rend="#b">Luca Attanasio</hi>, straordinario ambasciatore che si distinse per il suo costante impegno nei</p>
    <p><hi rend="#b">progetti umanitari</hi>, a sostegno delle persone più in difficoltà e per la sua</p>
    <p><hi rend="#b">passione</hi>sui temi della</p>
    <p><hi rend="#b">cooperazione internazionale</hi>e che fu ucciso in</p>
    <p><hi rend="#b">Congo</hi>in circostanze ancora da chiarire, un fatto che ancora</p>
    <p>
      <hi rend="#b">pretende giustizia”.</hi>
    </p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>