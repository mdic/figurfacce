<doc sitename="Il Fatto Quotidiano" title="Mafia, trovata arma in casa di Ciancimino jr. La madre &quot;Mio marito incontrò B.&quot; - Il Fatto Quotidiano" author="RQuotidiano" date="2010-11-12" url="http://www.ilfattoquotidiano.it/2010/11/12/palermo-trovata-pistola-calibro-9-nel-palazzo-di-ciancimino/76608/" hostname="ilfattoquotidiano.it" description="Una pistola calibro 9 carica è stata trovata nel palazzo dove vive Massimo Ciancimino a Palermo. L’arma è stata rinvenuta nel vano dei contatori della luce nello stabile di via Torrearsa . A scoprirla, gli agenti che tutelano il figlio del supertestimone, sotto protezione dopo la lettera intimidatoria con minacce a suo carico ricevuta dal padre. Una …" categories="Cronaca" tags="Mafia;Massimo Ciancimino;Silvio Berlusconi;Vito Ciancimino" fingerprint="ab89d6af910f6a1d">
  <main>
    <head rend="h1">Mafia, trovata arma in casa di Ciancimino jr. La madre “Mio marito incontrò B.”</head>
    <p><ref target="http://www.ilfattoquotidiano.it/wp-content/uploads/2010/11/massimo_ciancimino.jpg"/>Una pistola calibro 9 carica è stata trovata nel palazzo dove vive <graphic src="http://www.ilfattoquotidiano.it/wp-content/uploads/2010/11/massimo_ciancimino.jpg" title="massimo_ciancimino"/></p>
    <p><hi rend="#b">Massimo Ciancimino</hi>a Palermo. L’arma è stata rinvenuta nel vano dei contatori della luce nello stabile di</p>
    <p><hi rend="#b">via Torrearsa</hi>. A scoprirla, gli agenti che tutelano il figlio del supertestimone, sotto protezione dopo la lettera intimidatoria con minacce a suo carico ricevuta dal padre. Una scoperta inquietante proprio nel giorno in cui la vedova Ciancimino ha confermato gli incontri tra</p>
    <p><hi rend="#b">Don Vito</hi>e</p>
    <p><hi rend="#b">Silvio Berlusconi</hi>. La donna, con le sue nuove dichiarazioni ha rincarato la dose rispetto a quanto rivelato ai pm Nino Di Matteo e Paolo Guido in precedenza. I colloqui tra Berlusconi e l’alter ego politico del clan dei corleonesi, già in quegli anni bollato dall’accusa di mafiosità da una relazione di minoranza della</p>
    <p><hi rend="#b">commissione Antimafia</hi>, avvennero tra il ’73 e il ’75.</p>
    <p>La moglie di Don Vito non aveva ancora riferito ai magistrati di Palermo di questi incontri perché non aveva colto l’importanza della vicenda, ma a domanda diretta, stamattina, ha risposto senza esitazione. Vito Ciancimino, ex sindaco mafioso di Palermo, vide l’allora imprenditore Silvio Berlusconi tre volte. Nell’interrogatorio la vedova è scesa nei particolari ricordando anche gli argomenti della conversazione tra il marito e l’attuale premier. Don Vito avrebbe chiesto conto a Berlusconi dei tempi di rientro di alcuni investimenti fatti e degli sviluppi del progetto edilizio Milano 2. Se le indiscrezioni sull’interrogatorio, che e’ stato secretato, fossero confermate, le rivelazioni della Scardino combacerebbero con quanto emerge dai documenti manoscritti dell’ex politico e con le rivelazioni del figlio Massimo. <hi rend="#b">Ciancimino Junior</hi> parla infatti di investimenti del padre, citando circostanze a lui riferite dal politico, nella realizzazione di Milano 2. Dalle carte consegnate ai magistrati viene fuori, però, non solo il nome di don Vito, ma anche quello dei costruttori mafiosi<hi rend="#b"> Buscemi</hi> e <hi rend="#b">Bonura</hi>: il politico corleonese indicava anche loro come ”finanziatori” del complesso edilizio.</p>
    <p>Nei giorni scorsi dei rapporti tra Ciancimino e Berlusconi ha parlato anche l’ex dirigente di banca <hi rend="#b">Giovanni Scilabra</hi> che ha confermato ai pm di avere ricevuto, nel 1986, l’ex sindaco e <hi rend="#b">Marcello Dell’Utri</hi>, allora manager di Publitalia, per discutere di una richiesta di prestito di 20 miliardi per la Fininvest. La circostanza confermerebbe l’interesse di don Vito per gli affari del costruttore e l’ipotesi investigativa che vuole <hi rend="#b">Marcello Dell’Utri</hi> tramite tra Berlusconi e politici e costruttori mafiosi.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>