<doc sitename="Il Fatto Quotidiano" title="Rubygate, centomila euro al dj di Arcore - Il Fatto Quotidiano" author="RQuotidiano" date="2011-02-03" url="http://www.ilfattoquotidiano.it/2011/02/03/rubygate-centomila-euro-al-dj-di-arcore/89965/" hostname="ilfattoquotidiano.it" description="Il suo nome sarebbe rimasto sconosciuto ai più se gli avvocati difensori del presidente del Consiglio Niccolò Ghedini e Piero Longo non lo avessero interrogato il 21 ottobre del 2010. Danilo Mariani, 48 anni, è il dj pianista del presidente Silvio Berlusconi nelle serate “hot” di Arcore, quindi un testimone di quello che accadeva e per questo …" categories="Cronaca" tags="Festini di Arcore;Silvio Berlusconi" fingerprint="ad88732a7a97268b">
  <main><head rend="h1">Rubygate, centomila euro al dj di Arcore</head><p><ref target="http://www.ilfattoquotidiano.it/wp-content/uploads/2011/02/ghedini-longo.jpg"/>Il suo nome sarebbe rimasto sconosciuto ai più<graphic src="http://www.ilfattoquotidiano.it/wp-content/uploads/2011/02/ghedini-longo.jpg" title="ghedini-longo"/></p><p><ref target="http://www.ilfattoquotidiano.it/2011/01/25/le-indagini-difensive-di-berlusconi-ecco-le-carte-consegnate-alla-camera/88327/">se gli avvocati difensori del presidente del Consiglio</ref>.</p><hi rend="#b">Niccolò Ghedini</hi>e<hi rend="#b">Piero Longo</hi>non lo avessero interrogato il 21 ottobre del 2010<p><hi rend="#b">Danilo Mariani</hi>, 48 anni, è il dj pianista del presidente</p><p><hi rend="#b">Silvio Berlusconi</hi>nelle serate “hot” di Arcore, quindi un testimone di quello che accadeva e per questo sentito dai due legali del premier. E’ a lui che – come racconta</p><p><hi rend="#i">La Repubblica</hi>– dal conto gestito dal ragionier Spinelli (“</p><p><hi rend="#b">Spinaus</hi>“), arriva la bella somma di 100mila euro. Un compenso per le sue prestazioni da dj o una somma per tacere?</p><p>A parlare del pianista toscano sono personaggi di primo piano. Innanzitutto<hi rend="#b"> Lele Mora</hi>: “La cosa più oscena che si faceva ad Arcore era cantare”. C’era “tale Danilo, intrattiene gli ospiti, mettendo su anche i cd per il karaoke”. Sono in tanti a ricordare Mariani. Oltre Mora ed<hi rend="#b"> Emilio Fede</hi>, lo ricordano nei verbali difensivi anche<hi rend="#b"> Giorgio Puricelli</hi>, massaggiatore del Milan diventato consigliere regionale nel listino bloccato di Roberto Formigoni ( lo stesso listino di <hi rend="#b">Nicole Minetti</hi>), la deputata Pdl <hi rend="#b">Mariarosaria Rossi</hi>, la brinzola <hi rend="#b">Roberta Nigro</hi> e la show-girl cagliaritana <hi rend="#b">Barbara Faggioli</hi>.</p><p>Ma cosa dice il diretto interessato interpellato da Ghedini e Longo? “Alle cene ad Arcore, Silvio Berlusconi non è mai rimasto solo con gli ospiti – ha raccontato Mariani ai legali del premier – Il presidente era sempre insieme a me, al personale di servizio e agli ospiti”. Niente spogliarelli o scene di sesso “né etero né omosessuale”. E <hi rend="#b">Ruby</hi>? Mariani risponde secco: “Associo questo nome a una ragazza mora, alta, di età intorno ai 20-23 anni”.</p><p>Il conto corrente “numero 1” intestato a Berlusconi alla filiale Montepaschi di Milano 2, sta diventando cruciale. Insieme al pianista da 100mila euro <ref target="http://www.ilfattoquotidiano.it/2011/02/02/l%e2%80%99oro-di-napoli/89700/">e alla mamma di Noemi</ref>, il conto è una preziosa “cassa continua” per decine di ragazze “spesso straniere”. Come ha rivelato ieri il </p><p><hi rend="#i">Sole 24 Ore</hi>, tra il 2007 e il 2008 alla filiale si presentano un paio di volte al mese, sempre il lunedì e il venerdì, alcuni uomini fedelissimi del presidente del Consiglio, tra cui il tesoriere Spinelli. Prelevano cifre da capogiro, somme che si aggirano tra i 300 e i 500mila euro. Nessuna valigetta: gli uomini del premier si infilano i rulli di banconote nelle tasche interne di cappotti e giacche.</p><p>Non solo prelievi, ma anche tracce di bonifici, dai 10mila ai 50mila euro con accanto nomi femminili. Le date coincidono con i giorni dello scandalo sulle foto scattate nelle ville sarde del premier dal fotografo <hi rend="#b">Antonello Zappadu</hi>. Coincidenze.</p><p>(ER)</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>