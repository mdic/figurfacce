<doc sitename="Il Fatto Quotidiano" title="Palermo, Schifani: &quot;Berlusconi meritava l'oscar dell'antimafia. Contro di lui persecuzione giudiziaria&quot;. Sul reddito di cittadinanza: &quot;Parassiti&quot; - Il Fatto Quotidiano" author="F Q" date="2022-05-28" url="https://www.ilfattoquotidiano.it/2022/05/28/palermo-schifani-berlusconi-meritava-loscar-dellantimafia-contro-di-lui-persecuzione-giudiziaria-sul-reddito-di-cittadinanza-parassiti/6608049/" hostname="ilfattoquotidiano.it" description="Sicilia, Schifani: &quot;Contro Berlusconi persecuzione giudiziaria che continua ancora oggi senza motivo, meritava l'oscar dell'antimafia&quot; [VIDEO]" categories="Politica" tags="Antimafia;Mafia;Renato Schifani;Sicilia;Silvio Berlusconi" fingerprint="33ce2a65b93b9b24">
  <main>
    <p>“<hi rend="#b">Roberto Lagalla</hi> lo conosciamo. È un gran signore, si è cercato in questo momento di <hi rend="#b">avvelenare la sua campagna elettorale</hi>, ma noi non abbocchiamo. <hi rend="#b">Forza Italia</hi> è stato un partito che il contrasto alla criminalità organizzata lo ha potato avanti con i fatti. Se c’era un uomo che meritava l’Oscar alla legalità e all’antimafia, quell’uomo doveva essere <hi rend="#b">Silvio Berlusconi</hi>“. Così in senatore di Forza Italia <hi rend="#b">Renato Schifani</hi>, intervenendo nel corso dell’evento per la presentazione dei candidati di Forza Italia impegnati nelle elezioni per il rinnovo del Consiglio comunale di Palermo all’hotel San Palo Palace.</p>
    <p>Schifani, nel suo breve intervento, ha anche sottolineato come Berlusconi sia vittima di persecuzione giudiziara, chiudendo poi il cerchio con un attacco al M5Se e al reddito di cittadinanza: “Noi siamo il partito che guarda a chi produce, non a chi è <hi rend="#b">parassita</hi> e percepisce il reddito di cittadinanza, grazie a un partito, quello dei grillini che sta morendo, per fortuna. Noi abbiamo bisogno di altro, di guardare a chi lavora, al commerciante all’imprenditore che rischia”, ha detto ancora l’azzurro Renato Schifani. “Siamo il partito che ha ridotto le tasse – ha aggiunto – e aumentato le pensioni minime, che ha puntato sulla flat tax alle imprese, che ritiene che i posti di lavoro debbano essere stabili e nascere dalle imprese”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>