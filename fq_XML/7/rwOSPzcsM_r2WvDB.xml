<doc sitename="Il Fatto Quotidiano" title="Kazakistan, le elezioni farsa - Il Fatto Quotidiano" author="Stefano Vergine" date="2011-04-04" url="http://www.ilfattoquotidiano.it/2011/04/04/kazakistan-le-elezioni-farsa/102002/" hostname="ilfattoquotidiano.it" description="Si terranno oggi (ieri, ndr) le elezioni presidenziali in Kazakistan, nazione proprietaria del 3 per cento delle riserve mondiali di petrolio, prima produttrice globale di uranio. Il risultato appare scontato: vincerà Nursultan Nazarbayev, 70 anni, al potere dal 1989. A febbraio, mentre la rivoluzione popolare tunisina contagiava l’Egitto, il leader asiatico ha annunciato di voler …" categories="Mondo" tags="Elezioni;Eni;Impregilo;Kazakistan;Silvio Berlusconi;Unicredit" fingerprint="fc79c62ddb676bb8">
  <main>
    <head rend="h1">Kazakistan, le elezioni farsa</head>
    <p>
      <ref target="http://www.ilfattoquotidiano.it/wp-content/uploads/2011/04/kazakhstan-president-nursultan-nazarbayev-7.jpg">
        <graphic decoding="async" class="size-full wp-image-102005" title="Nazarbayev_interna" src="http://www.ilfattoquotidiano.it/wp-content/uploads/2011/04/kazakhstan-president-nursultan-nazarbayev-7.jpg" alt="" width="295" height="152"/>
      </ref>
    </p>
    <graphic src="http://www.ilfattoquotidiano.it/wp-content/uploads/2011/04/kazakhstan-president-nursultan-nazarbayev-7.jpg" title="Nazarbayev_interna"/>
    <p>Si terranno oggi (ieri, <hi rend="#i">ndr</hi>) le elezioni presidenziali in <hi rend="#b">Kazakistan</hi>, nazione proprietaria del 3 per cento delle riserve mondiali di <hi rend="#b">petrolio</hi>, prima produttrice globale di <hi rend="#b">uranio</hi>. Il risultato appare scontato: vincerà <hi rend="#b">Nursultan Nazarbayev</hi>, 70 anni, al potere dal 1989.</p>
    <p>A febbraio, mentre la rivoluzione popolare tunisina contagiava l’Egitto, il leader asiatico ha annunciato di voler anticipare di un anno le elezioni. Qualcuno ha provato a protestare, visto che dei 22 candidati la commissione elettorale ne ha accettati solo tre, tutti considerati filo governativi. Risultato? Diversi arresti, aumento della censura su internet, il direttore editoriale dell’unico giornale di opposizione sparito da nove giorni.</p>
    <p>L’Occidente non ha battuto ciglio: troppi affari in ballo, soprattutto per l’Italia. C’è <hi rend="#b">Eni</hi>, attiva nei giacimenti di Kashagan e Karachaganak; ci sono costruttori come<hi rend="#b"> Impregilo </hi>e <hi rend="#b">Salini</hi>, scelti per realizzare una nuova strada diretta in Cina; c’è <hi rend="#b">Unicredit</hi>, in cerca di un compratore per le sfortunate attività locali.</p>
    <p>Sarà per questo che <hi rend="#b">Silvio Berlusconi</hi>, recentemente, si è rivolto così a Nazarbayev: ”<hi rend="#i">Ho visto i sondaggi fatti da una autorità indipendente che ti hanno assegnato il 92% di stima e amore del tuo popolo. È un consenso che non può non basarsi sui fatti”</hi>.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>