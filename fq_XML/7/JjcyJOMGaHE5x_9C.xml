<doc sitename="Il Fatto Quotidiano" title="Inception Berlusconi - Il Fatto Quotidiano" author="RQuotidiano" date="2010-11-17" url="http://www.ilfattoquotidiano.it/2010/11/17/inception-berlusconi/77355/" hostname="ilfattoquotidiano.it" description="E se per liberarci di Berlusconi ci fosse bisogno di un “Inception”? E’ la simpatica trovata di due giovani registi materani, Giancarlo Fontana e Giuseppe G. Stasi, che rifacendosi all’ultimo capolavoro di Chris Nolan, magistralmente interpretato da Di Caprio, cambiano la storia mettendo al centro il Presidente del Consiglio: il risultato è divertente, esilarante e …" categories="I vostri video" tags="Silvio Berlusconi" fingerprint="f5ee70b5bead0cb1">
  <main>
    <head rend="h1">Inception Berlusconi</head>
    <graphic src="https://img.youtube.com/vi/PxTF9Vu78lo/maxresdefault.jpg"/>
    <p>E se per liberarci di Berlusconi ci fosse bisogno di un “Inception”?<lb/> E’ la simpatica trovata di due giovani registi materani, Giancarlo Fontana e Giuseppe G. Stasi, che rifacendosi all’ultimo capolavoro di Chris Nolan, magistralmente interpretato da Di Caprio, cambiano la storia mettendo al centro il Presidente del Consiglio: il risultato è divertente, esilarante e fotografa in pochi minuti l’amarezza di una generazione che vive in una realtà che non è più disposta a sopportare.</p>
    <p><hi rend="#b">Avvertenza</hi><lb/> Benché dopo appena 30 secondi diventi palese, gli autori assicurano che questo cortometraggio è dall’inizio alla fine una commedia surreale e che, come tale, non va preso sul serio.<lb/> Insistere – com’è consuetudine delle forze politiche della II Repubblica – sul fatto che opere simili possano essere potenzialmente incendiarie e provocatorie, significa fraintendere le intenzioni ed emettere un giudizio inopportuno.<lb/> Pertanto, prima che pensiate che quanto vedrete possa nuocere a qualcuno o che addirittura infonda odio bolscevico, rammentate che il Paese in cui viviamo appartiene in egual misura ai santi e ai buffoni, e che questo brevissimo film, al di là dei suoi contenuti deliberatamente fittizi, conserva nella forma la sincerità dirompente della satira e della parodia, le uniche speranze di un popolo malandato come il nostro.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>