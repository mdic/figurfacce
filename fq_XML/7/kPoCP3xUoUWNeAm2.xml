<doc sitename="Il Fatto Quotidiano" title="Legami Russia-Lega, Gomez a La7: &quot;Il punto della ricattabilità fa la differenza su tutto. Perché Salvini non ha mollato Savoini?&quot; - Il Fatto Quotidiano" author="F Q" date="2022-07-29" url="https://www.ilfattoquotidiano.it/2022/07/29/legami-russia-lega-gomez-a-la7-il-punto-della-ricattabilita-fa-la-differenza-su-tutto-perche-salvini-non-ha-mollato-savoini/6746069/" hostname="ilfattoquotidiano.it" description="&quot;La vera domanda è: perché Salvini non ha mollato Savoini?&quot;. Sentite il ragionamento del direttore Peter Gomez sui legami tra Lega e Russia [Video]" categories="La7" tags="Gianluca Savoini;Lega;Matteo Salvini;Peter Gomez;Russia;Silvio Berlusconi" fingerprint="a1a6a43c24aaf1a9">
  <main>
    <p>Il direttore del<hi rend="#b"/>, ospite della trasmissione </p>
    <p><hi rend="#i">fattoquotidiano.it</hi>, Peter Gomez</p>
    <p>
      <ref target="http://www.la7.it/inonda">(La7), riassume la vicenda dei legami tra</ref>
    </p>
    <hi rend="#b">“In onda”</hi>
    <p><hi rend="#b">Russia e la Lega</hi>, riemersa a seguito delle rivelazioni de</p>
    <p><hi rend="#i">La Stampa</hi>sui contatti tra il consigliere per i rapporti internazionali di Matteo Salvini,</p>
    <p><hi rend="#b">Antonio Capuano</hi>, e</p>
    <p><hi rend="#b">Oleg Kostyukov</hi>, “importante funzionario dell’ambasciata russa” in Italia.</p>
    <p>Gomez parte dalla questione dei</p>
    <p><ref target="https://www.ilfattoquotidiano.it/2022/07/28/salvini-la-lega-e-i-legami-con-la-russia-dallincontro-al-metropol-di-mosca-fino-alle-turbine-per-i-russi-ecco-i-precedenti/6745423/">presunti fondi russi alla Lega</ref>, che ha portato la Procura di Milano a indagare</p>
    <p><hi rend="#b">Gianluca Savoini</hi>, il leghista presidente dell’associazione Lombardia-Russia, dopo i suoi incontri nell’hotel moscovita Metropol con emissari di</p>
    <p><hi rend="#b">Putin.</hi>L’oggetto dell’inchiesta giudiziaria è la compravendita di idrocarburi che, in base alle registrazioni effettuate nel corso dell’incontro, avrebbe dovuto finanziare la Lega con 65 milioni di dollari.</p>
    <p>Il direttore del Fatto online spiega: “L’affare non si conclude perché esce sui giornali.<hi rend="#b"> Ma il punto politico è un altro: chiamato in Parlamento, Salvini si rifiuta di chiarire. E si rifiuta anche di mollare Savoini</hi>. Non ne prende le distanze. Quello che accade oggi è esattamente la prosecuzione di quello che è successo prima, perché la vera domanda che ci dobbiamo porre è se qualcuno è ricattabile. Tutti – continua – possono avere avuto rapporti con dittatori, perché questo attiene alla sfera della politica. <hi rend="#b">Altro conto è se sei ricattabile.</hi> I servizi segreti lavorano sui ricatti. Quindi, <hi rend="#b">perché Savoini non è stato mandato a quel paese da Salvini?</hi> È chiaro che non sono stati presi dei soldi, ma c’era l’intenzione di prenderli”.</p>
    <p>Gomez pone una seconda questione riguardante <hi rend="#b">Berlusconi</hi>: “Abbiamo letto tutti che dall’ambasciata americana partivano messaggi in cui si chiedeva se <hi rend="#b">Putin e Berlusconi</hi> avessero rapporti economici e perché così tanti ex collaboratori di Berlusconi si occupassero di importazioni di gas. La pista dei soldi non sarà mai risolta in occasione di queste elezioni, ma ribadisco:<hi rend="#b"> il punto sulla ricattabilità fa la differenza su tutto</hi>“.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>