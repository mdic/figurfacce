<doc sitename="Il Fatto Quotidiano" title="Amicone dice &quot;basta&quot; a Berlusconi: &quot;I suoi guai giudiziari al primo posto&quot; - Il Fatto Quotidiano" author="RQuotidiano" date="2012-12-11" url="http://www.ilfattoquotidiano.it/2012/12/11/suoi-guai-giudiziari-al-primo-posto-anche-amicone-dice-basta-a-berlusconi/442731/" hostname="ilfattoquotidiano.it" description="Anche Luigi Amicone, uno dei fedelissimi di Silvio Berlusconi, gli volta le spalle. Il direttore di Tempi, settimanale ciellino distribuito con Il Giornale di Sallusti, da sempre un pasdaran e uno dei maggiori sostenitori dell’ex premier, ora ha solo parole dure contro Berlusconi e il suo ritorno in campo. Dalle colonne del Mattino Amicone, in un’intervista, …" categories="Politica" tags="Comunione e Liberazione;Mario Mauro;Pier Luigi Bersani;Silvio Berlusconi;Tempi" fingerprint="6db712789a41eb0d">
  <main>
    <head rend="h1">Amicone dice “basta” a Berlusconi: “I suoi guai giudiziari al primo posto”</head>
    <graphic src="https://st.ilfattoquotidiano.it/wp-content/uploads/2012/12/berlusconi-interna-nuova.jpg" alt="Silvio Berlusconi"/>
    <p>Anche <hi rend="#b">Luigi Amicone</hi>, uno dei <hi rend="#b">fedelissimi</hi> di<hi rend="#b"> Silvio Berlusconi</hi>, gli volta le spalle. Il direttore di <hi rend="#b"> Tempi</hi>, settimanale ciellino distribuito con</p>
    <p><hi rend="#i">Il Giornale</hi>di Sallusti, da sempre un</p>
    <p><hi rend="#b">pasdaran</hi>e uno dei maggiori sostenitori dell’ex premier, ora ha solo</p>
    <p><hi rend="#b">parole dure</hi>contro Berlusconi e il suo ritorno in campo. Dalle colonne del</p>
    <p><hi rend="#i">Mattino</hi>Amicone, in un’intervista, sostiene che in alcuni ambienti di</p>
    <p><hi rend="#b">Comunione e liberazione</hi>c’è “</p>
    <p><hi rend="#b">delusione e rabbia</hi>” per la piega che Silvio Berlusconi sta facendo prendere al Pdl. Il direttore spiega che “è forte la delusione comune a tanti cittadini che avevano creduto nella battaglia politica del Pdl rivolta a liberare la società dai lacciuoli della burocrazia”.</p>
    <p>Accusa Berlusconi di non pensare al bene dei cittadini, ma di voler ricandidarsi per evitare i suoi <hi rend="#b">guai giudiziari</hi>: “C’è rabbia perché questo leader non si rende conto che un partito non può mettere al primo posto i suoi bisogni di tipo giudiziario”. E ancora: “Il solo nome di Berlusconi evoca prospettive nere nell’establishment internazionale” e del resto “possibilità di vittoria non ce ne sono per il centrodestra. Berlusconi <hi rend="#b">ha bloccato il rinnovamento</hi> del<hi rend="#b"> Pdl</hi> vero, la trasformazione in Ppe italiano, nell’obiettivo di guadagnare quei cinquanta, sessanta deputati fedeli al capo e ai suoi interessi”. Meglio sarebbe stato andare avanti con Forza Italia 2.0, “liberando il partito dal suo capo carismatico”. La battaglia per ora la potrà portare avanti “di sicuro <hi rend="#b">Mario Mauro</hi>”. Nel frattempo “dopo le elezioni – a fronte di qualsiasi risultato – bisognerà appoggiare chi sarà chiamato alla guida del Paese. Anche se dovesse essere <hi rend="#b">Bersani</hi>, come appare molto probabile”. E sui temi etici “ci potrebbe essere una moratoria di due anni” visto che “c’è ben altro cui pensare: il pane viene prima dei temi bioetici”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>