<doc sitename="Il Fatto Quotidiano" title="Servizio Pubblico, &quot;Condono tombale&quot;. Riguarda tutti i video della quattordicesima puntata - Il Fatto Quotidiano" author="RQuotidiano" date="2013-02-07" url="http://www.ilfattoquotidiano.it/2013/02/07/servizio-pubblico-condono-tombale-riguarda-tutti-video-della-quattordicesima-puntata/492704/" hostname="ilfattoquotidiano.it" description="Il titolo del nuovo appuntamento stagionale di Servizio Pubblico è emblematico e contiene un chiaro riferimento al nuovo slogan elettorale sfoderato da Berlusconi: il condono tombale, che si affianca alla nota promessa di abolire l’Imu. Ne parla stasera Michele Santoro assieme ai suoi ospiti: il leader di Sel Nichi Vendola, Umberto Ambrosoli, candidato per il …" categories="Media" tags="Condono Tombale;Giorgia Meloni;Imu;Lara Comi;Marco Travaglio;Michele Santoro;Nichi Vendola;Servizio Pubblico;Silvio Berlusconi;Umberto Ambrosoli;Vauro" fingerprint="4abb5e24a189452e">
  <main>
    <head rend="h1">Servizio Pubblico, “Condono tombale”. Riguarda tutti i video della quattordicesima puntata</head>
    <p>Il titolo del nuovo appuntamento stagionale di <hi rend="#b">Servizio Pubblico</hi> è emblematico e contiene un chiaro riferimento al nuovo slogan elettorale sfoderato da <hi rend="#b">Berlusconi</hi>: il condono tombale, che si affianca alla nota promessa di abolire l’Imu. Ne parla stasera <hi rend="#b">Michele Santoro</hi> assieme ai suoi ospiti: il leader di Sel <hi rend="#b">Nichi Vendola</hi>, <hi rend="#b">Umberto Ambrosoli</hi>, candidato per il centrosinistra alla presidenza della Regione Lombardia, <hi rend="#b">Giorgia Meloni</hi>, fondatore di Fratelli d’Italia e <hi rend="#b">Lara Comi</hi>, eurodeputata Pdl</p>
    <p><hi rend="#b">Santoro contro Grillo: “Vedi più stelle del solito”</hi><lb/>Santoro apre la nuova puntata con un duro monito al capo carismatico del Movimento 5 Stelle. “Caro Grillo Pound, detto Beppe” – esordisce il conduttore di Servizio Pubblico – “è bastato un servizio di Giulia Innocenzi sui debiti del Comune di Parma per farti vedere più stelle di quelle che vedi normalmente”. Santoro condanna Grillo per il suo post contro la Innocenzi e pronuncia il suo affondo: “Sei contro il capitalismo e infatti grazie alle tue battaglie contro il capitalismo non hai mai guadagnato niente e sei costretto a vivere nei cartoni assieme al tuo fratellino Casaleggio”. Il giornalista aggiunge: “Il problema è che non si capisce se scherzi o meno. La tua forza è la satira. Ma chi non vede le qualità degli altri non è un leader. Un comico può anche non vederle”. Santoro, infine, afferma di non aver nè condivisio, nè ostacolato la scelta di Sandro Ruotolo di candidarsi alle prossime elezioni. E conclude che nelle prossime due settimane Servizio Pubblico non andrà in onda. “Queste elezioni sono delicate” – dichiara – “e la mia arma fondamentale per la campagna elettorale è il voto che darò”</p>
    <p><hi rend="#b">La ricchezza non è per tutti</hi>A Gstaad, in Svizzera, ci sono i multi-multi-miliardari, i millionaire e i ricchi. Indigenti? Non contemplati. Servizio di Francesca Fagnani</p>
    <p><hi rend="#b">Vendola: “Una ricchezza eccessiva è una sottrazione alle risorse fondamentali”</hi><lb/>“Sono stato crocifisso per aver fatto una battuta sull’attore francese Depardieu per aver abbracciato un campione dei diritti come putin e per non aver voluto pagare le tasse nel suo Paese”. Così il leader di sel commenta il servizio di Francesca Fagnani sui grandi patrimoni. E aggiunge: “Quando si vedono queste cose, vien voglia di mandare al diavolo un ricco”</p>
    <p><hi rend="#b">Meloni: “Siamo una società divisa in caste”</hi><lb/>“Non dobbiamo produrre odio per i ricchi in una società che non è equa”, afferma l’esponente di Fratelli d’Italia. “Non credo che la gente invidia le persone ricche che hanno meritato quella ricchezza, come Steve Jobs” – continua – “ma non sopporta chi non ha fatto niente”. E afferma: “Bisogna costruire una società giusta che riconosce il lavoro che produci”</p>
    <p><hi rend="#b">Beppe Grillo nel Sulcis</hi><lb/>Beppe Grillo incontra i lavoratori in protesta alla grande miniera Serbariu di Carbonia</p>
    <p><hi rend="#b">Ambrosoli: “La società va fondata sul lavoro”</hi><lb/>Umberto Ambrosoli affronta il tema della disoccupazione giovanile notando come nesssuno si è mai assunto le responsabilità delle scelte fatte fino ad ora. “Non siamo nelle condizioni di poter garantire a tutti la possibilità di sdoganarsi dalle proprie origini”</p>
    <p><hi rend="#b">La proposta shock di Berlusconi</hi><lb/>Via Imu e accordo con la Svizzera, la proposta shock di Berlusconi</p>
    <p>
      <hi rend="#b">Comi: “Bisogna tornare a sorridere con Berlusconi”</hi>
    </p>
    <p>Lara Comi, europarlamentare nel gruppo Ppe, spiega a Nichi Vendola l’equazione liberale del benessere avanzata da Silvio Berlusconi. Iniziando dall’edilizia</p>
    <p><hi rend="#b">Vendola vs Comi: “Berlusconi, le sue magie e incantamenti”</hi><lb/>“Me la vedo io” disse Berlusconi agli operai del Sulcis. Nichi Vendola ritorna sulle dichiarazioni del leader Pdl ed afferma “l’unica promessa che Berlusconi potrebbe mantenere è quella sulla patrimoniale, perché non è autolesionista”</p>
    <p><hi rend="#b">Rimborso Imu: il tesoro degli Svizzeri</hi><lb/>L’avvocato Bernasconi spiega l’impossibilità della proposta di Berlusconi: “Le stime sono tutte sbagliate”</p>
    <p><hi rend="#b">Travaglio: “Berlusconi ‘il Rieccolo'”</hi><lb/> Il vicedirettore del Fatto Quotidiano offre una disamina accurata di Berlusconi, evidenziando anche le colpe della sinistra. “C’era una volta un politico piccolo piccolo che tutti davano per morto , e regolarmente risorgeva dalle sue ceneri. ” – esordisce Travaglio – “Montanelli lo chiamava “il rieccolo”. Era Amintore Fanfani. Oggi c’è un altro politico piccolo simile”. Il giornalista mette a nudo anche le contraddizioni degli altri leader politici. “Nel campionato dei ballisti vince Berlusconi, mente sapendo di smentire. Ma anche Bersani sugli F35 ha detto balle. Idem Monti”</p>
    <p><hi rend="#b">Meloni: “Le pensioni d’oro”</hi> Giorgia Meloni afferma che il ritorno dell’IMU è stato presentato come necessario per superare il rischio tracollo. Le idee di ricrescita di Fratelli d’Italia partono da basi diverse: le pensioni d’oro</p>
    <p><hi rend="#b">Ambrosoli: “La crisi spiegata ai bambini”</hi>“Ho difficoltà a comprendere il termine promessa” così Umberto Ambrosoli, candidato alla presidenza della Regione Lombardia, stigmatizza l’atteggiamento di molti avversari politici pronti a semplificare l’uscita dalla crisi</p>
    <p><hi rend="#b">Nicole Minetti in discoteca</hi><lb/>4700 € di sushi e 832 € per un aperitivo: questi i rimborsi della ex consigliera Pdl. Ma siamo sicuri che ora, senza la Minetti, qualcosa cambierà? Nel frattempo, l’ex consigliera regionale viene accolta con fasti in una discoteca e il giornalista Luca Bertazzoni viene cacciato in malo modo</p>
    <p><hi rend="#b">Ambrosoli: “Ci sono anch’io!”</hi><lb/>Umberto Ambrosoli accusa una mancanza di visibilità e afferma come nonostante abbia “proposto il dimezzamento della diaria di consiglieri, assessori e del presidente della regione Lombardia”, la grande editoria stenta ad accorgersi di lui</p>
    <p><hi rend="#b">Comi vs Ambrosoli: “Fiera di essere lombarda”</hi><lb/>“La Lombarida è la Ferrari dell’Italia” così Lara Comi commenta l’intervento di Umberto Ambrosoli, accusato dall’europarlamentare di non portare grandi novità. E scatta la polemica</p>
    <p><hi rend="#b">Comi vs Vendola sugli sprechi e sulla sanità</hi><lb/>Si scaldano gli animi in studio tra Nichi Vendola e Lara Comi sul tema sanità ed i paragoni tra Lombardia e Puglia</p>
    <p><hi rend="#b">Viaggio in uno studentato milanese</hi><lb/>Le condizioni devastanti in cui vivono gli studenti fuori sede a Milano</p>
    <p><hi rend="#b">Una studentessa racconta i tagli alle borse di studio</hi><lb/>I tagli alle borse di studio raccontati dalla viva voce di una studentessa fuori sede. E c’è chi vince una borsa di studio solo virtualmente perché i soldi non ci sono</p>
    <p><hi rend="#b">Meloni sul sistema pensionistico</hi><lb/>Giorgia Meloni ritorna sul concetto delle pensioni d’oro ed aggiunge come in Italia si debbano cercare i colpevoli di chi ha creato una generazione che vive del debito di cittadinanza</p>
    <p><hi rend="#b">Ambrosoli sulle università: “Sprechi e falsità”</hi><lb/>Ambrosoli denuncia il fatto che un numero altissimo di studenti non potrà iscriversi all’università e ciò porterebbe la Statale di Milano a chiudere. Troppi sprechi e troppe falsità sulla pelle dei giovani</p>
    <p><hi rend="#b">Dragoni: “Se aboliamo l’Imu</hi><hi rend="#b">“</hi><lb/>L’analisi di Gianni Dragoni sulle dichiarazioni di Silvio Berlusconi: dove ci porterebbero le promesse del leader Pdl?</p>
    <p><hi rend="#b">Vendola: “Larghe vedute”</hi><lb/>“Speriamo di stare in Europa e nel mondo con il senso del decoro”. Così Nichi Vendola che affronta il tema del lavoro, del debito pubblico e del mancato sollecito alla crescita. E rifila una stoccata a Scajola</p>
    <p><hi rend="#b">La ‘ndrangheta, la crisi e l’edilizia al Nord</hi><lb/>Con la crisi e il blocco dei prestiti da parte delle banche, la ‘ndrangheta trova terreno fertile. Le infiltrazioni nei cantieri di Milano raccontate da Andrea Casadio</p>
    <p><hi rend="#b">Comi vs Vendola sul diritto allo studio</hi><lb/>Lara Comi risponde a Nichi Vendola in tema di università e lavoro ai giovani chiedendo al governatore della Puglia: “Perché i ragazzi pugliesi emigrano?” E lui replica: “Perchè i pugliesi non sono leghisti e amano viaggiare”</p>
    <p><hi rend="#b">Servizio Pubblico, Meloni: “Diritti schiacciati”</hi><lb/>La posizione di Giorgia Meloni su scuola ed università. “Per l’istruzione, in termini di spesa, siamo nella media europea, il problema è che la scuola italiana è stata concepita come stiva e non come risorsa”</p>
    <p><hi rend="#b">Comi: “La ‘ndrangheta non è nè di destra, nè di sinistra”</hi><lb/>Lara Comi afferma che la ‘ndrangheta non è un problema di destra o di sinistra: è un problema sociale. Non solo in Lombardia</p>
    <p><hi rend="#b">Cesaro e Cutolo</hi>Claudio Pappaianni insegue Cesaro provando a chidergli delucidazioni sui suoi rapporti con Raffaele Cutolo</p>
    <p><hi rend="#b">Comi e Ambrosoli: “E’ un problema di cultura”</hi><lb/>L’unico punto di incontro tra le posizioni di Umberto Ambrosoli e Lara Comi sta nella lotta alla mafia ed alla ‘ndrangheta</p>
    <p><hi rend="#b">Meloni: “L’insegnamento di Paolo Borsellino”</hi><lb/>Dagli oltre 8000 mafiosi arrestati con Maroni al ministero degli interni ai fatti più recenti di criminalità organizzata: quando si parla di mafia si citano sempre parole e gli insegnamenti di Paolo Borsellino. Lo afferma Giorgia Meloni</p>
    <p><hi rend="#b">Ambrosoli sull’antipolitica</hi><lb/>Secondo Umberto Ambrosoli, per combattere l’onda dell’antipolitica è necessario “impegnarsi per garantire che non ci sia l’ombra di un dubbio”</p>
    <p><hi rend="#b">Vendola: “Se prima ero un drogato”</hi><lb/>“La ‘ndrangheta in Lombardia esiste da almeno 40 anni”. Così Nichi Vendola su quanto è emerso questa sera durante la trasmissione. Con un ricordo importante: “Quando alla Borsa due anni fa nominai la ‘ndrangheta, mi dissero che ero un drogato”</p>
    <p><hi rend="#b">Le vignette di Vauro: dall’Imu a Berlusconi</hi><lb/>La settimana appena trascorsa raccontata attraverso le pungenti vignette di Vauro</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>