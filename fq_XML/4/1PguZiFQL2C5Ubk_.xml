<doc sitename="Il Fatto Quotidiano" title="Non solo campioni: da Reiziger a Digao fino a Oliveira, ecco i bidoni portati da Berlusconi al Milan - Il Fatto Quotidiano" author="Andrea Romano" date="2023-06-12" url="https://www.ilfattoquotidiano.it/2023/06/12/non-solo-campioni-da-reiziger-a-digao-fino-a-oliveira-ecco-i-bidoni-portati-da-berlusconi-al-milan/7192047/" hostname="ilfattoquotidiano.it" description="Da Reiziger a Digao fino a Oliveira, ecco i bidoni portati da Berlusconi al Milan" categories="Calcio" tags="Milan;Silvio Berlusconi" fingerprint="2999112949b86c30">
  <main>
    <head rend="h1">Non solo campioni: da Reiziger a Digao fino a Oliveira, ecco i bidoni portati da Berlusconi al Milan</head>
    <graphic src="https://st.ilfattoquotidiano.it/wp-content/uploads/2023/06/12/acquisti-milan-flop-1200-690x362.jpg"/>
    <p>Anche <hi rend="#b">Silvio</hi> può sbagliare. Una frase che <hi rend="#b">Berlusconi</hi> non ha mai amato molto. Soprattutto quando si parlava di <hi rend="#b">pallone</hi>. Eppure l’uomo che si vantava di riuscire a distinguere il talento molto prima dei suoi <hi rend="#b">avversari</hi> ha inanellato una serie notevole di cantonate. Perché la storia del Milan del <hi rend="#b">Cavaliere</hi> è costellata da una galassia di campioni dalla classe abbacinante. Ma anche da qualche <hi rend="#b">bidone</hi> entrato ormai nell’immaginario collettivo. La lista è lunga. <hi rend="#b">Bogarde</hi>, José Mari, <hi rend="#b">Lehmann</hi>, Dhorasoo, Coloccini, <hi rend="#b">Fernando</hi><hi rend="#b">Torres</hi>, Onyewu, <hi rend="#b">Destro</hi>. Eppure ce ne sono almeno cinque che sono diventati addirittura totemici per i <hi rend="#b">tifosi rossoneri</hi> (ma soprattutto per quelli delle altre squadre).</p>
    <p><hi rend="#i"> Michael Reiziger (10 presenze, 0 gol) – </hi>Il Milan degli olandesi. Ma quelli </p>
    <p><hi rend="#b">sbagliati</hi>. Nell’estate del 1996 il</p>
    <p><hi rend="#b">Diavolo</hi>è in ristrutturazione.</p>
    <p><hi rend="#b">Capello</hi>se n’è andato. Al suo posto arriva</p>
    <p><hi rend="#b">Tabarez</hi>(“Il mio calcio è simile alla Nba”, dirà presentandosi) e anche qualche nuovo giocatore. Grazie alla</p>
    <p><hi rend="#b">Legge Bosman</hi>il Diavolo soffia all’Ajax il mastino di centrocampo</p>
    <p><hi rend="#b">Edgar Davids</hi>e il terzino di spinta</p>
    <p>
      <hi rend="#b">Michael</hi>
    </p>
    <p><hi rend="#b">Reiziger</hi>. Sembra un affare. In verità sarà un</p>
    <p><hi rend="#b">disastro</hi>. Fino a gennaio l’olandese gioca appena due partite (pareggio per 0-0 in casa della Juventus e sconfitta per 3-2 a Piacenza). Poi la partenza di</p>
    <p><hi rend="#b">Panucci</hi>verso il</p>
    <p><hi rend="#b">Real</hi>sembra aprirgli nuovi spiragli. Ma il sogno dura appena 4 partite. Reiziger finisce imbullonato alla</p>
    <p><hi rend="#b">panchina</hi>. Ad aprile un giornalista gli domanda: “La partenza di Panucci ha fatto crescere la sua tranquillità?”. La risposta è glaciale: “Veramente ero tranquillo anche prima. La</p>
    <p><hi rend="#b">tranquillità</hi>viene dalle qualità che uno ha dentro. Io conosco le mie”. Solo che nessun altro sembra averle viste. A metà maggio</p>
    <p>
      <hi rend="#b">Arrigo</hi>
    </p>
    <p><hi rend="#b">Sacchi</hi>, tornato per provare a</p>
    <p><hi rend="#b">salvare</hi>la stagione, lascia in panchina l’olandese anche nella sfida contro una</p>
    <p><hi rend="#b">Reggiana</hi>derelitta, ultima in classifica. L’addio sarà indolore.</p>
    <p><hi rend="#i"> Claudio Borghi (0 presenze, 0 gol) – </hi>L’innamoramento era avvenuto nella notte dell’</p>
    <p><hi rend="#b">Immacolata concezione</hi>. L’8 dicembre 1985 Juventus e</p>
    <p><hi rend="#b">Argentinos Juniors</hi>si contendono la</p>
    <p>
      <hi rend="#b">Coppa</hi>
    </p>
    <p><hi rend="#b">Intercontinentale</hi>. Alla fine vincono i bianconeri, ma fra gli argentini spicca un fantasista che sembra destinato a un grande futuro. Si chiama</p>
    <p><hi rend="#b">Claudio Borghi</hi>e secondo molti è l’erede di</p>
    <p><hi rend="#b">Maradona</hi>. Al termine della partita</p>
    <p><hi rend="#b">Platini</hi>definisce l’avversario “Il Picasso del calcio”.</p>
    <p><hi rend="#b">Redondo</hi>, che in quel periodo si era affacciato alla prima squadra del club argentino, dirà qualche tempo dopo: “Il pallone per lui era la naturale appendice delle gambe”.</p>
    <p><hi rend="#b">Berlusconi</hi>, sensibile al fascino della tecnica pura, anche (se non soprattutto) quando è eterea, decide di acquistarlo per 3.5 miliardi di lire. Sarà una</p>
    <p><hi rend="#b">scelta</hi>che rimpiangerà a lungo. Borghi non si adatta al</p>
    <p>
      <hi rend="#b">calcio</hi>
    </p>
    <p><hi rend="#b">italiano</hi>, litiga spesso con Sacchi, considera</p>
    <p><hi rend="#b">pesanti</hi>i suoi allenamenti. “Perché devo correre chilometri se il campo è lungo 100 metri?” domanda un giorno all’uomo di</p>
    <p><hi rend="#b">Fusignano</hi>. Niente di strano per uno che al</p>
    <p>
      <hi rend="#b">aveva detto: “I</hi>
    </p>
    <hi rend="#i">Corriere</hi>
    <p><hi rend="#b">giocatori</hi>di talento devono dosare le forze, perché altrimenti la fatica annebbia le idee”. La sua parentesi italiana si esaurisce tutta in un prestito al</p>
    <p><hi rend="#b">Como</hi>, dove giocherà 7 partite senza lasciare tracce.</p>
    <p><hi rend="#i"> Digao (1 presenza, 0 gol) –</hi> Nell’estate del 2003 il Milan acquista dal </p>
    <p><hi rend="#b">San Paolo</hi>un ragazzo che sembra danzare sul prato verde. Si chiama</p>
    <p><hi rend="#b">Kakà</hi>ed è destinato a ridefinire il concetto di grazia. Il suo</p>
    <p><hi rend="#b">ambientamento</hi>procede senza intoppi, ma per facilitargli le cose il</p>
    <p><hi rend="#b">Diavolo</hi>decide di comprare un altro brasiliano, suo ex compagno al San Paolo. Il suo nome è</p>
    <p><hi rend="#b">Digao</hi>e gioca come difensore centrale. Il fatto che sia il fratello di Kakà è un dettaglio del tutto trascurabile. Qualche mese dopo, a gennaio, un cronista chiede a</p>
    <p><hi rend="#b">Ricardo</hi>il nome del prossimo fuoriclasse in arrivo a Milanello, Kakà risponde serafico: “Forse</p>
    <p><hi rend="#b">Diego</hi>, forse</p>
    <p><hi rend="#b">Robinho</hi>. Facciamo così, dico mio fratello Digao: gioca nella Primavera del San Paolo, è molto bravo. Arriva tra 20 giorni”. Il</p>
    <p><hi rend="#b">centrale</hi>sbarca a Milano nell’indifferenza più totale. Qualcuno però decide di attribuirgli i giusti meriti. È stato proprio Diago, infatti, a inventare il nomignolo</p>
    <p><hi rend="#b">Kakà</hi>. Perché quando era piccolo proprio non riusciva a dire</p>
    <p><hi rend="#b">Ricardo</hi>, così si limitava a ridere la sillaba Ka. Resterà la cosa più notevole fatta vedere a</p>
    <p><hi rend="#b">Milano</hi>.</p>
    <p><hi rend="#i"> Ricardo Oliveira (26 presenze, 3 gol) –</hi> Nell’estate del 2006 il Milan si trova ad affrontare un problema piuttosto complesso: sostituire sua maestà </p>
    <p>
      <hi rend="#b">Andriy</hi>
    </p>
    <p><hi rend="#b">Shevchenko</hi>, finito al</p>
    <p><hi rend="#b">Chelsea</hi>. Trovare uno in grado di reggere quell’eredità non è semplice.</p>
    <p><hi rend="#b">Galliani</hi>prova ad acquistare</p>
    <p><hi rend="#b">Ronaldinho</hi>, ma il Barcellona si mette per traverso. Così prova ad acquistare</p>
    <p><hi rend="#b">Ronaldo</hi>, ma il Real si mette per traverso. Alla fine il</p>
    <p><hi rend="#b">Condor</hi>dira fuori un asso dalla manica e punta tutto su</p>
    <p>
      <hi rend="#b">Ricardo</hi>
    </p>
    <p><hi rend="#b">Oliveira</hi>, attaccante che si era messo in mostra con la maglia del</p>
    <p><hi rend="#b">Betis</hi>. L’affare si chiude in fretta, per 16 milioni di euro più il cartellino della meteora</p>
    <p><hi rend="#b">Vogel</hi>. Al suo primo atto in rossonero Oliveira mostra coraggio, prendendosi proprio la maglia numero 7 di Sheva. “Mi hanno spiegato che era la sua e io ho insistito: ‘La prendo lo stesso, che problema c’è?’. Io sono qui per scrivere la mia. Non ho paura di una maglia”. All’esordio, contro la</p>
    <p><hi rend="#b">Lazio</hi>, trova il gol dopo appena 8 minuti. Ma la sua stella non si accenderà mai. A</p>
    <p><hi rend="#b">fine stagione</hi>viene girato in prestito con diritto di riscatto al</p>
    <p>
      <hi rend="#b">Real</hi>
    </p>
    <p><hi rend="#b">Saragozza</hi>. Senza lasciare rimpianti.</p>
    <p><hi rend="#i"> Alessio Cerci (29 presenze, 1 gol) –</hi> Il </p>
    <p><hi rend="#b">Thierry Henry</hi>di Valmontone si consacra definitivamente con la maglia del</p>
    <p><hi rend="#b">Torino</hi>, dopo ani altalenanti fra Roma e Firenze. Nell’estate del 2014 l’</p>
    <p><hi rend="#b">Atletico Madrid</hi>lo acquista per 16 milioni di euro e gli offre la possibilità di giocare in</p>
    <p><hi rend="#b">Champions</hi>. È un’opportunità unica. Tanto he la sua fidanzata</p>
    <p><hi rend="#b">Federica Ricciardi</hi>pronuncerà una frase diventata tormentone: “Ce ne andiamo nel calcio che conta!”. Le cose però non vanno così bene.</p>
    <p><hi rend="#b">Cerci</hi>gioca poco, segna un gol in</p>
    <p><hi rend="#b">Champions</hi>, ma non sembra poi incidere molto. A gennaio torna in Italia, al</p>
    <p><hi rend="#b">Milan</hi>, ma il meglio sembra ormai alle spalle. Il giocatore esplosivo ammirato a</p>
    <p><hi rend="#b">Torino</hi>è un ricordo. Alessio viene fischiato dai tifosi del Diavolo e la sua avventura finisce dopo due</p>
    <p>
      <hi rend="#b">semestri</hi>
    </p>
    <p><hi rend="#b">incolori</hi>. “Forse sono stato un po’ pigro nel pensare che bastasse il mio</p>
    <p><hi rend="#b">talento</hi>per giocare in Champions League: dovevo lavorare un po’ di più per formarlo meglio – ha detto a</p>
    <p><hi rend="#b">Tiki Taka</hi>– Non posso negare di avere dei</p>
    <p>
      <hi rend="#b">problemi</hi>
    </p>
    <p>
      <hi rend="#b">importanti</hi>
    </p>
    <p><hi rend="#b">fisici</hi>, sono stato operato diverse volte al</p>
    <p><hi rend="#b">ginocchio</hi>, e questo non mi faceva spingere al meglio, avendo nell’esplosività la mia arma migliore”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>