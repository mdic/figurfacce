<doc sitename="Il Fatto Quotidiano" title="Grillo: &quot;M5S è ormai l'unica opposizione, l'unico possibile cambiamento&quot; - Il Fatto Quotidiano" author="RQuotidiano" date="2013-04-21" url="http://www.ilfattoquotidiano.it/2013/04/21/grillo-m5s-unica-possibile-opposizione-unico-possibile-cambiamento/571182/" hostname="ilfattoquotidiano.it" description="“Il MoVimento 5 Stelle è diventato l’unica opposizione, l’unico possibile cambiamento”. Beppe Grillo interviene sul suo blog all’indomani della rielezione di Giorgio Napolitano e spiega che il M5S, ormai, è rimasto l’unico al di fuori del “Partito Unico” che “si è mostrato nella sua vera luce” con il rinnovo del mandato al Capo dello Stato, accolto …" categories="Politica" tags="Beppe Grillo;Enrico Letta;Giorgio Napolitano;Giuliano Amato;Movimento 5 Stelle;Nicola Mancino;Pier Luigi Bersani;Silvio Berlusconi" fingerprint="25ec59adfb08752d">
  <main>
    <head rend="h1">Grillo: “M5S è ormai l’unica opposizione, l’unico possibile cambiamento”</head>
    <graphic src="https://st.ilfattoquotidiano.it/wp-content/uploads/2013/04/grillo-post-interna.jpg" alt="Blog Beppe Grillo"/>
    <p>“Il <hi rend="#b">MoVimento 5 Stelle</hi> è diventato l’unica opposizione, l’unico possibile cambiamento”. <hi rend="#b">Beppe Grillo</hi> interviene sul suo blog <ref target="http://www.ilfattoquotidiano.it/2013/04/20/presidente-della-repubblica-elezione-in-diretta-napolitano-rieletto/569667/">all’indomani della rielezione di </ref><hi rend="#b"> Giorgio Napolitano </hi>e spiega che il M5S, ormai, è rimasto l’unico al di fuori del “Partito Unico” che “si è mostrato nella sua vera luce” con il rinnovo del mandato al </p>
    <p><hi rend="#b">Capo dello Stato</hi>,</p>
    <p><ref target="http://www.ilfattoquotidiano.it/2013/04/21/napolitano-rieletto-giornali-lincensano-bis-storico-sacrificio-personale-al-servizio/570970/">accolto con entusiasmo da tutta la grande stampa italiana</ref>, che darà il via libera al</p>
    <p><hi rend="#b">governo di larghe intese</hi>.</p>
    <p><ref target="http://www.ilfattoquotidiano.it/2013/04/21/beppe-grillo-rielezione-napolitano-colpettino-di-stato/570722/">Una scelta politica che per l’ex comico equivale a un “golpettino istituzionale furbo”</ref>. “Noi o loro, ora la scelta è semplice – prosegue Grillo -. Coloro che oggi sono designati al comando della Nazione sono i responsabili della sua distruzione. Governano da vent’anni. Per dignità dovrebbero andarsene, come avviene negli altri Stati”. Una sconfitta che il leader M5S paragona al “pianto disperato di</p>
    <p><hi rend="#b">Baresi</hi>dopo la finale persa ai rigori con il</p>
    <p><hi rend="#b">Brasile</hi>nel 1994″. Ma, sottolinea, “chi sbaglia paga. E chi persevera paga doppiamente. Entro alcuni mesi l’economia presenterà il conto finale e sarà amarissimo. Dopo, però, ci aspetta una nuova Italia”.</p>
    <p>Il leader M5S descrive anche la giornata di oggi in cui, fra l’altro, <ref target="http://www.ilfattoquotidiano.it/2013/04/21/m5s-in-piazza-arriva-grillo-arrendetevi-ma-assediato-dalla-stampa-se-ne-va/570904/">è saltato anche il suo comizio in piazza Santi Apostoli a causa della ‘ressa’ con i giornalisti</ref> e della disorganizzazione del Movimento. “Una mattina di aprile triste, un silenzio strano – scrive nel post – Quella poca gente che si vede in giro nelle città la domenica mattina non sorride e tira dritto. Ti senti come il giorno dopo la scomparsa di una persona cara. Quella indefinibile mancanza che provi dentro, che non riesci ad accettare e che sai ti accompagnerà troppo a lungo”. Secondo l’ex comico con la sesta votazione di ieri “la Repubblica, quella che si dice democratica e fondata sul lavoro, ieri è morta. Pensi al sorriso raggiante di <hi rend="#b">Berlusconi</hi> in <hi rend="#b">Parlamento</hi>, risplendente come il sole di mezzogiorno, dopo la nomina di <hi rend="#b">Napolitano</hi>, e ti domandi come è possibile tutto questo, pensi ai processi di <hi rend="#b">Berlusconi</hi>, a <hi rend="#b">MPS</hi>, alle telefonate di <hi rend="#b">Mancino</hi>, ai saggi e alle loro indicazioni per proteggere la casta. Sai che alcuni di loro diventeranno ministri. Ti viene lo sconforto. Tutto era stato predisposto con cura”.</p>
    <p>Quello che aspetta i cittadini secondo Grillo è “un governissimo, le sue ‘agende’ <hi rend="#b">Monti</hi> e <hi rend="#b">Napolitano</hi>, <ref target="http://www.ilfattoquotidiano.it/2013/04/21/governo-ipotesi-con-enrico-letta-premier-alfano-vice-monti-agli-ester/569886/">persino il nome del primo ministro, Enrico Letta o Giuliano Amato, e un presidente Lord protettore dei partiti</ref>. Uno tra </p>
    <p><hi rend="#b">Amato</hi>,</p>
    <p><hi rend="#b">D’Alema</hi>o</p>
    <p><hi rend="#b">Marini</hi>avrebbe dovuto essere l’eletto.</p>
    <p><hi rend="#b">Rodotà</hi>ha rovinato i giochi. Ed ecco il piano B con il rientro di Napolitano che fino al giorno prima aveva strenuamente affermato che non si sarebbe ricandidato. E di notte, in poche ore (minuti?) si è deciso (ratificato?) il presidente della Repubblica e la squadra di governo”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>