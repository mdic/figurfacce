<doc sitename="Il Fatto Quotidiano" title="Lega Nord, l'alleanza col Pdl: il no della base e di Maroni a Berlusconi premier - Il Fatto Quotidiano" author="Alessandro Madron" date="2012-12-12" url="http://www.ilfattoquotidiano.it/2012/12/12/lega-nord-lalleanza-col-pdl-no-della-base-e-di-maroni-a-berlusconi-premier/444218/" hostname="ilfattoquotidiano.it" description="Cosa si siano detti Bobo Maroni e Silvio Berlusconi nella lunga notte di palazzo Grazioli non lo sa ancora nessuno. Le indiscrezioni e le voci si rincorrono con insistenza e pare che il leader del Carroccio abbia chiarito quali sono le sue condizioni per arrivare a siglare un’eventuale alleanza elettorale con il Pdl, tanto in …" categories="Politica" tags="Elezioni Politiche 2013;Flavio Tosi;Lega;Matteo Salvini;PDL;Roberto Maroni;Silvio Berlusconi" fingerprint="bb8c702cd806cb3d">
  <main><head rend="h1">Lega Nord, l’alleanza col Pdl: il no della base e di Maroni a Berlusconi premier</head><graphic src="https://st.ilfattoquotidiano.it/wp-content/uploads/2012/12/bm-interna-nuova.jpg" alt="Silvio Berlusconi e Roberto Maroni"/><p>Cosa si siano detti <hi rend="#b">Bobo Maroni</hi> e <hi rend="#b">Silvio Berlusconi</hi> nella lunga notte di <hi rend="#b">palazzo Grazioli</hi> non lo sa ancora nessuno. Le indiscrezioni e le voci si rincorrono con insistenza e pare che il leader del <hi rend="#b">Carroccio</hi> abbia chiarito quali sono le sue condizioni per arrivare a siglare un’eventuale alleanza elettorale con il <hi rend="#b">Pdl</hi>, tanto in chiave lombarda quanto in chiave nazionale. L’accordo proposto dalla <hi rend="#b">Lega</hi> passa inevitabilmente dalla pregiudiziale della non candidatura del Cavaliere alla premiership. L’<hi rend="#i">aut aut</hi> leghista è frutto delle pressioni che arrivano dalla base che, da <hi rend="#b">Varese</hi> a <hi rend="#b">Verona</hi> come in <hi rend="#b">Piemonte</hi> o in <hi rend="#b">Friuli</hi>, non vuol nemmeno sentir parlare di accordi con l’ex premier.</p><p>“Berlusconi rappresenta il vecchio e noi vogliamo guardare avanti, verso il futuro”, ha spiegato da Varese <ref target="http://www.ilfattoquotidiano.it/2012/09/30/lega-nord-a-varese-vince-maroniano-matteo-bianchi-assente-umberto-bossi/368544/">il segretario provinciale maroniano Matteo Bianchi</ref>, interpretando il sentimento della base sulla possibilità di un </p><p><ref target="http://www.ilfattoquotidiano.it/2012/12/09/pdl-vertice-a-milano-in-casa-berlusconi-per-grandi-manovre-arriva-anche-alfano/440794/">accordo elettorale con un Pdl guidato dal Cavaliere</ref>. “Io da segretario provinciale raccolgo il sentimento della base e lo porto all’attenzione dei mio segretario nazionale,</p><p><ref target="http://tv.ilfattoquotidiano.it/2012/12/07/caos-lega-maroni-possibile-dialogo-con-pdl-ma-salvini-b-vada-a-milanello/213669/">. Maroni ha senz’altro una visione più ampia di quella dei singoli segretari provinciali, ma è chiarissimo che la base non vuole un’alleanza con il Pdl se questo vuole dire proporre Silvio Berlusconi come candidato premier”. La</ref></p><hi rend="#b">Matteo Salvini</hi>, che sul tema si è già espresso in maniera molto netta<p><hi rend="#b">Lega Nord 2.0</hi>di Roberto Maroni è fatta da un esercito di militanti che hanno appena deposto le armi al termine della lotta interna per la conquista del partito. Una guerra combattuta nei primi mesi del 2012 in nome della pulizia, della moralità, della meritocrazia e del rinnovamento. Tutti valori molto distanti dall’immagine di Berlusconi, che agli occhi dei nuovi leghisti rappresenta un autentico</p><p><hi rend="#b">ostacolo</hi>per il cammino verso la nuova politica promessa dal segretario federale: “Anche ai fini puramente elettorali un’ipotetica alleanza con Berlusconi non porterebbe alcun giovamento, anzi, probabilmente ci farebbe perdere consensi – è la valutazione di un esponente piemontese del carroccio -. Sarebbe un mezzo suicidio. Sono gli stessi sondaggi a dirlo. Dopo la ricomparsa di Berlusconi il Pdl ha perso un punto e mezzo. Se poi Berlusconi serve a tenere unito il Pdl è un altro paio di maniche, ma non riguarda la Lega”.</p><p>Una delle voci più rappresentative della galassia maroniana è quella del sindaco di Verona e segretario della Liga Veneta <hi rend="#b">Flavio Tosi</hi> che è intervenuto senza mezzi termini chiedendo retoricamente: “Come si fa a riproporre Berlusconi premier?”. Anche Tosi, che governa la sua città grazie ad una rete di alleanze a maglie larghe, rifiuta l’idea di una nuova alleanza con Silvio: “Il problema – ha detto il sindaco scaligero in un’intervista ai quotidiani locali – non è tanto il Pdl, con cui riusciamo anche a dialogare, ma Berlusconi. Io parlo con tante persone, l’elettorato di centrodestra esiste ancora, non si è dissolto, ma in giro i sostenitori del Cav. sono pochi. In questi mesi noi ci siamo opposti al governo <hi rend="#b">Monti</hi> e i pidiellini l’hanno sostenuto, non possiamo far finta di niente né ignorare le spinte al cambiamento che sale forte dalla gente”. L’ipotesi di un riavvicinamento a Berlusconi solleva un coro di critiche da parte della base leghista. Perplessità di cui si trova traccia anche sulla pagina <hi rend="#i">Facebook</hi> di Maroni. C’è chi, come <hi rend="#i">Alessandro</hi>, implora: “Roberto ti prego… fai una cosa giusta… non allearti col cavaliere!”, <hi rend="#i">Roberto</hi>, risoluto, suggerisce: “fosse per me nessuna alleanza con il Pdl anche senza Berlusconi, meglio da soli”. E così molti altri. Di fronte a tali e tante manifestazioni di aperto dissenso, per riuscire nell’intento di conquistare la guida della regione <hi rend="#b">Lombardia</hi>, la Lega 2.0 non può far altro che sperare in un mezzo passo indietro di Berlusconi, quel tanto che basta per non far apparire l’operazione per quello che è.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>