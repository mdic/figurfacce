<doc sitename="Il Fatto Quotidiano" title="Silvio Berlusconi morto, le lacrime di Federica Panicucci che non riesce a finire l'annuncio in diretta: &quot;La cosa peggiore da fare per noi di Mediaset&quot; - Il Fatto Quotidiano" author="Giuseppe Candela" date="2023-06-12" url="https://www.ilfattoquotidiano.it/2023/06/12/silvio-berlusconi-morto-le-lacrime-di-federica-panicucci-che-non-riesce-a-finire-lannuncio-in-diretta-la-cosa-peggiore-da-fare-per-noi-di-mediaset/7191274/" hostname="ilfattoquotidiano.it" description="L'annuncio della morte di Silvio Berlusconi in diretta su Canale5: le lacrime impediscono ai conduttori di parlare" categories="Televisione" tags="Giorgia Meloni;Silvio Berlusconi" fingerprint="6bcbd119015ec839">
  <main>
    <p><hi rend="#b">Silvio Berlusconi</hi> si è spento oggi, 12 giugno 2023, all’ospedale <hi rend="#b">San Raffaele di Milano</hi> dove era ricoverato da venerdì scorso. <ref target="https://www.ilfattoquotidiano.it/2023/06/12/morto-silvio-berlusconi-tutti-spettatori-dietro-a-quellelegante-e-strafottente-sbruffoneria-cera-un-segreto-legame-popolare-creato-con-la-tv/7121861/">Nelle ultime ore si era aggravato, accanto a lui i figli e il fratello Paolo. La morte del Cavaliere, che sulla carta d’identità segnava 86 anni, ha interrotto la normale programmazione televisiva</ref>.</p>
    <p>Comunicata in diretta su <hi rend="#b">Canale 5</hi>, la rete ammiraglia dell’impero televisivo dell’ex Premier, da “<hi rend="#i"> Mattino 5</hi>“. “Abbiamo una brutta notizia da dare”, ha esordito commosso il giornalista </p>
    <p><hi rend="#b">Francesco Vecchi</hi>. “È la cosa peggiore che potessimo fare noi di Mediaset: è morto Silvio Berlusconi”, ha aggiunto Federica Panicucci in lacrime. La padrona di casa non riesce a proseguire e chiede al collega di andare avanti: “</p>
    <p><hi rend="#b">Questo riguarda tutti quelli che lavorano qua</hi>“, spiega Vecchi.</p>
    <quote><p>Federica Panicucci e Francesco Vecchi annunciano a</p><ref>#MattinoCinque</ref>in lacrime la morte di<ref>#SilvioBerlusconi</ref>.<ref>pic.twitter.com/MUOkIFuxnk</ref><p>— Roberto Mallò (@robymallo)</p><ref>June 12, 2023</ref></quote>
    <p>“Abbiamo appreso la notizia anche noi adesso, quindi chiudiamo qui, c’è il Tg5”, ha continuato Panicucci in lacrime prima dei saluti. La linea, dopo una serie di spot, è passata al Tg5 con uno speciale condotto da <hi rend="#b">Cesara Buonamici</hi>, volto di punta del notiziario. Uno speciale trasmesso da Mediaset in simulcast anche su Rete4 e TgCom24. La notizia è stata comunicata in maniera tempestiva anche dalle all news e dal servizio pubblico, su Rai1<hi rend="#b"> Eleonora Daniele</hi> ha annunciato la dipartita del Cavaliere a “<hi rend="#i"> Storie Italiane</hi>” per poi cedere subito la linea all’</p>
    <p><hi rend="#b">edizione straordinaria del Tg1</hi>.</p>
  </main>
  <comments/>
</doc>