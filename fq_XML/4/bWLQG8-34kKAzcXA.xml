<doc sitename="Il Fatto Quotidiano" title="Silvio Berlusconi, il fondatore di Forza Italia è di nuovo ricoverato al San Raffaele di Milano: &quot;Accertamenti programmati, nessuna criticità&quot; - Il Fatto Quotidiano" author="F Q" date="2023-06-09" url="https://www.ilfattoquotidiano.it/2023/06/09/silvio-berlusconi-di-nuovo-ricoverato-al-san-raffaele-di-milano/7188819/" hostname="ilfattoquotidiano.it" description="Silvio Berlusconi è di nuovo ricoverato all’ospedale San Raffaele di Milano. A quanto si apprende, l’ex premier è arrivato in tarda mattinata nella struttura di via Olgettina, accompagnato dalla scorta, e si trova in questo momento al reparto di degenza ordinaria Q1, dove resterà almeno per la notte tra venerdì e sabato. Si tratta dello …" categories="Politica" tags="Arcore;Milano;Silvio Berlusconi" fingerprint="ff609275191b640d">
  <main><head rend="h1">Silvio Berlusconi, il fondatore di Forza Italia è di nuovo ricoverato al San Raffaele di Milano: “Accertamenti programmati, nessuna criticità”</head><graphic src="https://st.ilfattoquotidiano.it/wp-content/uploads/2023/05/19/med-1200x630-22-690x362.jpg"/><p><hi rend="#b">Silvio Berlusconi </hi>è di nuovo ricoverato all’ospedale <hi rend="#b">San Raffaele</hi> di Milano. A quanto si apprende, l’ex premier è arrivato in tarda mattinata nella struttura di via Olgettina, accompagnato dalla scorta, e si trova in questo momento al reparto di degenza ordinaria <hi rend="#b">Q1</hi>, dove resterà almeno per la notte tra venerdì e sabato. Si tratta dello stesso reparto in cui era rimasto per la maggior parte del tempo anche in occasione dell’ultimo ricovero, durato 45 giorni. “Il presidente Silvio Berlusconi è attualmente ricoverato per l’esecuzione di <hi rend="#b">accertamenti programmati</hi> in relazione alla nota patologia ematologica”, precisa dopo qualche ora una nota firmata da <hi rend="#b">Alberto Zangrillo</hi>, medico personale di Berlusconi e primario di Anestesia al San Raffaele, e <hi rend="#b">Fabio Ciceri</hi>, primario di Ematologia. La decisione di anticipare ad oggi i controlli, specificano i sanitari, “risponde a criteri clinici di normale pratica in medicina e non è correlata ad<hi rend="#b"> alcuna criticità</hi> né <hi rend="#b">allarme</hi>“.</p><p>Il leader azzurro infatti <ref target="https://www.ilfattoquotidiano.it/2023/04/05/silvio-berlusconi-ricoverato-terapia-intensiva-gravi-problemi-polmonari/7121185/">era stato ricoverato in terapia intensiva il 5 aprile scorso</ref> a causa dell’aggravarsi di un’infezione polmonare insorta nel quadro di una </p><p><hi rend="#b">di cui soffre da almeno due anni. Dopo essere stato</hi></p><ref target="https://www.ilfattoquotidiano.it/2023/04/06/leucemia-mielomonocitica-cronica-cose-la-forma-rara-che-ha-colpito-silvio-berlusconi/7122874/">leucemia mielomonocitica cronica</ref><p><ref target="https://www.ilfattoquotidiano.it/2023/04/17/berlusconi-e-uscito-dalla-terapia-intensiva-zangrillo-una-persona-di-grande-tenacia-e-che-guarda-con-grande-fiducia-al-futuro/7132647/">trasferito in</ref>, e una volta risolta l’</p><hi rend="#b">degenza ordinaria</hi>domenica 16 aprile<p><hi rend="#b">infezione respiratoria</hi>, i medici avevano proseguito le cure per la malattia ematologica e i controlli costanti dei parametri,</p><p><ref target="https://www.ilfattoquotidiano.it/2023/05/19/silvio-berlusconi-dimesso-dal-san-raffaele-dopo-45-giorni-poi-il-messaggio-lincubo-e-finito/7166319">fino alle dimissioni, arrivate il 19 maggio</ref>. Domani era in programma un vertice a</p><p><hi rend="#b">villa San Martino</hi>, la sua storica residenza di</p><p><hi rend="#b">Arcore</hi>, con lo stato maggiore di Forza Italia. “</p><p><hi rend="#b">Forza Silvio!</hi>“, scrive in un post su Instagram il leader della Lega, ministro delle Infrastrutture e vicepremier Matteo Salvini.</p><p>La leucemia mielomonocitica cronica è una tumore del sangue che compare in genere in<hi rend="#b"> età avanzata</hi> e può presentarsi in forme diverse, in cui prevalgono <hi rend="#b">anemia</hi> e <hi rend="#b">neutropenia</hi> (riduzione di un tipo di globulo bianco), oppure in una <hi rend="#b">forma proliferativa</hi>, con un numero elevato di globuli bianchi. L’unica possibilità di cura è il <hi rend="#b">trapianto</hi> di <hi rend="#b">cellule staminali</hi> da un donatore sano. Un trattamento che però in molti casi, in considerazione dell’elevata età della maggioranza dei pazienti, è di <hi rend="#b">difficile attuazione</hi>.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>