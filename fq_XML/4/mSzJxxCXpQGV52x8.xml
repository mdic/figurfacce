<doc sitename="Il Fatto Quotidiano" title="Columbro a La Confessione di Gomez: “Berlusconi? Il più generoso che conosca, ma si è circondato di opportunisti” - Il Fatto Quotidiano" author="F Q" date="2023-06-01" url="https://www.ilfattoquotidiano.it/2023/06/01/columbro-a-la-confessione-di-gomez-berlusconi-il-piu-generoso-che-conosca-ma-si-e-circondato-di-opportunisti/7179088/" hostname="ilfattoquotidiano.it" description="“Berlusconi? L’uomo più generoso che io conosca, ma si è circondato di persone opportuniste”. Marco Columbro, ospite de La Confessione di Peter Gomez in onda il 2 giugno alle 22.45 sul Nove, ha solo parole di affetto per l’ex Cavaliere che lui ha conosciuto nell’81 quando viene chiamato per fare un provino a quella che …" categories="TVLoft" tags="La Confessione;Silvio Berlusconi;TvLoft" fingerprint="7f35a2d701ce0a79">
  <main>
    <p>“Berlusconi? L’uomo più generoso che io conosca, ma si è circondato di persone opportuniste”. <hi rend="#b">Marco Columbro</hi>, ospite de <hi rend="#i">La Confessione</hi> di <hi rend="#b">Peter Gomez</hi> in onda il 2 giugno alle 22.45 sul Nove, ha solo <hi rend="#b">parole di affetto</hi> per l’ex Cavaliere che lui ha conosciuto nell’81 quando viene chiamato per fare <hi rend="#b">un provino</hi> a quella che allora si chiamava ancora TeleMilano e che poi diventerà Canale 5. E’ lì che incontra per la prima volta Berlusconi che su due piedi gli chiede di inventarsi <hi rend="#b">la voce del pupazzo Five</hi>. Sarà l’inizio di una carriera televisiva in Fininvest e poi Mediaset che durerà fino al 2001, anno in cui Columbro abbandonerà gli studi televisivi a seguito di <hi rend="#b">un’emorragia cerebrale</hi>. “Mi dice chi è quest’uomo per lei?”, ha domandato Gomez. “Per me, al di là dell’<hi rend="#b">uomo politico</hi> che non giudico, perché non ne ho le capacità, è <hi rend="#b">un visionario</hi>. – ha risposto l’ex conduttore di <hi rend="#i">Buona Domenica</hi> – Uno che ha la capacità di vedere <hi rend="#b">oltre l’aspetto delle cose</hi>. Conosce molto bene l’animo umano, cioè <hi rend="#b">ti inquadra immediatamente</hi>: chi sei, le capacità che hai, cosa puoi fare. – ha proseguito – È l’uomo più generoso che io conosca, una persona molto simpatica, di grande fascino, affabile”. “Mi dica anche <hi rend="#b">un difetto</hi>, ne avrà anche lui, no?”, ha ribattuto il giornalista. “Si è contornato sempre di <hi rend="#b">persone che non lo aiutavano</hi>, che in qualche modo o <hi rend="#b">lo consigliavano male per opportunismo</hi> o cercavano di <hi rend="#b">fare i loro interessi</hi>. – ha ammesso Columbro – Un giorno gli dissi: ‘Ma perché ti circondi di queste persone?’ e lui mi rispose: ‘Marco, <hi rend="#b">io ho questi cavalli</hi> e con questi devo correre’”.</p>
    <p><hi rend="#b"> ‘La Confessione’</hi> è prodotto da </p>
    <p><hi rend="#b">Loft Produzioni</hi>per Warner Bros. Discovery e sarà disponibile in live streaming e successivamente on demand sul nuovo servizio streaming</p>
    <p>
      <hi rend="#b">nonché su sito, app e smart tv di</hi>
    </p>
    <ref target="https://www.discoveryplus.it/">discovery+</ref>
    <p>
      <hi rend="#b">. Nove è visibile al canale 9 del Digitale Terrestre, su Sky Canale 149 e Tivùsat Canale 9.</hi>
    </p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>