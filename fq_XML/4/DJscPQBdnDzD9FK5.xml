<doc sitename="Il Fatto Quotidiano" title="Barroso chiama Berlusconi: &quot;Stabilità italiana cruciale per l'Europa&quot; - Il Fatto Quotidiano" author="RQuotidiano" date="2012-12-13" url="http://www.ilfattoquotidiano.it/2012/12/13/barroso-a-berlusconi-stabilita-italiana-cruciale-per-leuropa/445063/" hostname="ilfattoquotidiano.it" description="“Ho parlato ieri pomeriggio con Silvio Berlusconi che conosco da molti anni e gli ho ribadito molto francamente l’importanza di avere un’Italia stabile e che prosegua sulla strada delle riforme. Questo è cruciale per l’Italia e per l’Europa”. Lo ha detto il presidente della Commissione europea Josè Manuel Barroso al termine dell’incontro con il presidente del …" categories="Zonaeuro" tags="Commissione Europea;Manuel Barroso;Mario Monti;Silvio Berlusconi" fingerprint="ec02823556043d19">
  <main>
    <head rend="h1">Barroso chiama Berlusconi: “Stabilità italiana cruciale per l’Europa”</head>
    <graphic src="https://st.ilfattoquotidiano.it/wp-content/uploads/2012/12/barroso-monti-interna.jpg"/>
    <p>“Ho parlato <ref target="http://www.ilfattoquotidiano.it/2012/12/12/berlusconi-con-monti-candidato-di-tutti-moderati-potrei-fare-passo-indietro/444189/">ieri pomeriggio con Silvio Berlusconi </ref>che conosco da molti anni e gli ho ribadito molto francamente l’importanza di avere un’Italia stabile e che prosegua sulla strada delle riforme. Questo è cruciale per l’Italia e per l’Europa”. Lo ha detto il presidente della Commissione europea </p>
    <p><hi rend="#b">Josè Manuel Barroso</hi>al termine dell’incontro con il presidente del Consiglio</p>
    <p><hi rend="#b">Mario Monti</hi>a Bruxelles.</p>
    <p>”Le<hi rend="#b"> elezioni</hi> non devono essere una scusa per rallentare l’impegno dell’Italia sul fronte delle riforme e del consolidamento dei conti”, ha aggiunto sostenendo che i costi del debito italiano, “giunti ora al più basso livello dal 2010 sono direttamente collegati alla credibilità del governo italiano: progressi significativi sono stati fatti negli ultimi mesi per ridurre l’elevato livello del debito. Sono fiducioso che l’Italia continuerà su questa strada, che è la precondizione per tornare a crescere e a creare posti di lavoro”.</p>
    <p>Dal canto suo Monti riconferma di non avere preoccupazioni sull’allontamento dell’Italia dal percorso di <hi rend="#b">integrazione europea</hi>. “Quale che sarà l’esito delle elezioni -ha detto il premier – ci sarà in Italia un governo che si collocherà nella linea tradizionale di forte appoggio all’integrazione europea”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>