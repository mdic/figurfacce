<doc sitename="Il Fatto Quotidiano" title="Veronica Lario torna a parlare di Berlusconi" author="F Q" date="2023-05-13" url="https://www.ilfattoquotidiano.it/2023/05/13/veronica-lario-torna-a-parlare-di-berlusconi-sta-male-soffre-e-ce-la-mette-tutta/7160132/" hostname="ilfattoquotidiano.it" description="Le parole dell'ex first lady a un convegno promosso da +Europa" categories="Politica" tags="Silvio Berlusconi;Veronica Lario" fingerprint="7fafde229b1d6123">
  <main>
    <head rend="h1">Veronica Lario torna a parlare di Berlusconi: “Sta male, soffre e ce la mette tutta”</head>
    <graphic src="https://st.ilfattoquotidiano.it/wp-content/uploads/2020/09/05/lario-berlusconi-1200-690x362.jpg"/>
    <p>“È una domanda molto personale, preferirei non rispondere. C’è una persona che sta male, che <hi rend="#b">soffre e che ce la mette tutta</hi>“. Così <hi rend="#b">Veronica Lario</hi>, ex moglie di Silvio Berlusconi – a un convegno promosso da +Europa a Milano – ha risposto ai giornalisti che le hanno chiesto se fosse andata a trovare l’ex marito all’ospedale San Raffaele, dove è ricoverato dal 5 aprile scorso. I due sono separati dal 2009 dopo una relazione lunga 25 anni.</p>
    <p>Venerdì l’ex premier è stato visitato dall’amico <hi rend="#b">Fedele Confalonieri</hi>, dalla figlia Barbara e dal fratello Paolo, che hanno lasciato l’ospedale senza dichiarazioni. “Sta bene e si sta riprendendo, ha avuto un <hi rend="#b">malanno importante</hi>, credo che a breve lascerà l’ospedale e mi auguro di poterlo andare a trovare ad Arcore quanto prima”, ha detto a <hi rend="#i">Un giorno da pecora </hi>su Radio1 il ministro della Pubblica amministrazione <hi rend="#b">Paolo Zangrillo</hi>, fratello di Alberto, primario al San Raffaele e medico personale di Berlusconi.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>