<doc sitename="Il Fatto Quotidiano" title="Milano, il tribunale contro Berlusconi: &quot;Evitare il dileggio delle toghe&quot; - Il Fatto Quotidiano" author="RQuotidiano" date="2013-01-09" url="http://www.ilfattoquotidiano.it/2013/01/09/milano-tribunale-contro-berlusconi-evitare-dileggio-delle-toghe/465089/" hostname="ilfattoquotidiano.it" description="“Comuniste e femministe”. Così ieri Silvio Berlusconi aveva definito le giudici che si sono occupate della causa di separazione con Veronica Lario. Oggi arriva la reazione dei magistrati che invitano a evitare il “dileggio” delle ‘toghe’. Con un comunicato, il presidente della corte di appello, Giovanni Canzio, e il presidente del tribunale di Milano, Livia …" categories="Cronaca" tags="Livia Pomodoro;Silvio Berlusconi;Tribunale di Milano;Veronica Lario" fingerprint="eda156b5030b2c39">
  <main><head rend="h1">Milano, il tribunale contro Berlusconi: “Evitare il dileggio delle toghe”</head><graphic src="https://st.ilfattoquotidiano.it/wp-content/uploads/2013/01/silvio-berlusconi-otto-e-mezzo-interna-nuova.jpg" alt="Silvio Berlusconi a Otto e mezzo"/><p><ref target="http://www.ilfattoquotidiano.it/2013/01/08/berlusconi-su-divorzio-soldi-a-veronica-decisi-da-tre-femministe-comuniste/464673/">“Comuniste e femministe”. Così ieri Silvio Berlusconi</ref> aveva definito le giudici che si sono occupate della </p><p><ref target="http://www.ilfattoquotidiano.it/2012/12/28/berlusconi-lario-separazione-ufficiale-a-lei-3-milioni-al-mese-a-lui-patrimonio/456543/">. Oggi arriva la reazione dei magistrati che invitano a evitare il “dileggio” delle ‘toghe’. Con un comunicato, il presidente della corte di appello,</ref></p><hi rend="#b">causa di separazione</hi>con<hi rend="#b">Veronica Lario</hi><p><hi rend="#b">Giovanni Canzio</hi>, e il presidente del tribunale di Milano,</p><p><hi rend="#b">Livia Pomodoro</hi>, “intendono respingere con fermezza ogni insinuazione sulla non terzietà delle giudici del tribunale, componenti del collegio giudicante nella causa</p><p><hi rend="#b">Bartolini-Berlusconi</hi>, essendo a tutti nota la diligenza e la capacità professionale delle stesse, quotidianamente impegnate nella fatica della giurisdizione nella delicata materia del diritto di famiglia”.</p><p>Inoltre gli alti magistrati “rammentano che la raccomandazione del comitato dei <hi rend="#b">ministri della Giustizia del Consiglio d’Europa</hi>, prescrive ai rappresentanti dei poteri esecutivo e legislativo di evitare, nel commento delle decisioni dei giudici, ogni espressione di dileggio che possa minare la fiducia dei cittadini nella magistratura e compromettere il rispetto sostanziale delle medesime decisioni”. Infine, “sottolineano che le norme del codice di rito civile consentono agli interessati di impugnare i provvedimenti giudiziari e sulla relativa impugnazione la Corte d’Appello eserciterà, come di consueto, il puntuale controllo critico della decisione di primo grado per i profili della legittimità e del merito”.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>