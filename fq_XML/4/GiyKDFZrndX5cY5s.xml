<doc sitename="Il Fatto Quotidiano" title="Berlusconi ai giudici: &quot;Voglio servizi sociali in centro disabili per motivare i rassegnati&quot; - Il Fatto Quotidiano" author="RQuotidiano" date="2014-04-10" url="http://www.ilfattoquotidiano.it/2014/04/10/berlusconi-ai-giudici-servizi-sociali-in-un-centro-per-disabili-per-motivare-chi-e-rassegnato/946401/" hostname="ilfattoquotidiano.it" description="Motivare persone rassegnate alla disabilità, con studi adeguati e attività all’aperto. Restituire speranze a chi non ne ha più e far trovare “nuovi stimoli”. Silvio Berlusconi, nella memoria difensiva presentata dagli avvocati Ghedini e Coppi e anticipata da La Stampa e il Corriere della Sera, propone ai giudici che dovranno decidere sull’esecuzione della sua pena, la soluzione …" categories="Giustizia" tags="Forza Italia;Frode Fiscale;Processo Mediaset;Servizi Sociali;Silvio Berlusconi;Tribunale di Sorveglianza" fingerprint="babe527d6282425d">
  <main>
    <head rend="h1">Berlusconi ai giudici: “Voglio servizi sociali in centro disabili per motivare i rassegnati”</head>
    <graphic src="https://st.ilfattoquotidiano.it/wp-content/uploads/2014/04/berlusconi_640.jpg"/>
    <p>Motivare persone rassegnate alla disabilità, con studi adeguati e attività all’aperto. Restituire speranze a chi non ne ha più e far trovare “nuovi stimoli”.<hi rend="#b"> Silvio Berlusconi</hi>, nella memoria difensiva presentata dagli avvocati <hi rend="#b">Ghedini</hi> e <hi rend="#b">Coppi</hi> e anticipata da <hi rend="#i">La Stampa</hi> e il <hi rend="#i">Corriere della Sera</hi>, propone ai giudici che dovranno decidere sull’esecuzione della sua pena, la soluzione migliore: rendersi disponibile per<hi rend="#b"> lavorare</hi> nella periferia di Milano, in una cascina ancora in costruzione, dove un’associazione benefica svolge<hi rend="#b"> attività di aiuto</hi> per persone diversamente abili. L’udienza davanti ai giudici è alle 17; sarà il giudice <hi rend="#b">Beatrice Crosti</hi> a leggere la relazione, poi la parola passerà all’accusa il pg <hi rend="#b">Antonio Lamanna </hi>e quindi alla difesa. </p>
    <p>Che riproporrà quanto già scritto nella memoria depositata lunedì. Nel documento <ref target="http://www.ilfattoquotidiano.it/2014/04/09/berlusconi-sinistra-e-giudici-vogliono-toglierci-i-voti-con-linganno/944984/">Berlusconi si giustificherebbe dei continui attacchi alla magistratura</ref>, dicendo che le sue motivazioni sarebbero solo politiche in vista delle elezioni di maggio. Solo ieri infatti, in una nota contro</p>
    <p><hi rend="#b">Forza Campania</hi>di Nicola Cosentino, aveva esordito così: “In questo delicato momento in cui la sinistra, avvalendosi del suo braccio giudiziario, vuole impedire al leader di centrodestra di condurre la</p>
    <p>
      <hi rend="#b">campagna elettorale,</hi>
    </p>
    <p><hi rend="#b">Forza Italia</hi>subisce senza reagire maldestri tentativi di sottrarle voti con la confusione e con l’inganno”. Ma non solo, con i suoi sarebbe stato ancora più duro: “</p>
    <p><hi rend="#b">Senza agibilità politica</hi>scateneremo l’inferno”.</p>
    <p><ref target="http://www.ilfattoquotidiano.it/2014/04/08/berlusconi-ipotesi-affidamento-a-struttura-per-anziani-disabili-ma-poi-ce-appello-ruby/943947/">La proposta dell’Uepe, Ufficio esecuzione penale esterna, sarebbe quella di una casa di cura per anziani nell’hinterland milanese,</ref> non troppo lontana da Arcore, dove fare volontariato per mezza giornata solo una volta la settimana. Un programma non troppo impegnativo, dunque, che, se accolto dai giudici, intaccherebbe solo marginalmente </p>
    <p><hi rend="#b">l’agibilità politica del leader di Forza Italia</hi>nella campagna elettorale in vista delle</p>
    <p><hi rend="#b">elezioni europee del 25 maggio</hi>. Nessuna possibilità, invece, per l’ex premier di candidarsi a</p>
    <p><hi rend="#b">Strasburgo</hi>dopo che la</p>
    <p><ref target="http://www.ilfattoquotidiano.it/2014/04/08/europee-berlusconi-candidato-presentiamo-iniziativa-ma-la-corte-lha-gia-bocciata/943718/">Corte europea dei diritti umani ha bocciato la richiesta</ref>di un intervento che gli avrebbe permesso di essere in lista, proprio per via della condanna Mediaset. Sarà comunque il giudice a decidere per l’affidamento o la detenzione domiciliare.</p>
    <p>Ipotesi e supposizioni, si racconta, logorano lo stato d’animo dell’ex premier, già preoccupato per la difficile situazione di Forza Italia. I giudici potrebbero decidere nelle prossime ore e interrompere la lunga attesa di Silvio. Occhi puntati sull’Italia anche dall’estero: <ref target="http://www.ilfattoquotidiano.it/2014/04/10/berlusconi-il-guardian-lancia-gioco-online-scegli-la-pena-per-silvio/946856/">il giornale inglese </ref><hi rend="#b">The Guardian</hi> ha pubblicato un videogioco online dove i lettori possono scegliere la pena per l’ex Cavaliere. </p>
    <p>Mancano poco all’udienza. La presenza in aula del leader di Forza Italia non è necessaria, e, da quanto si è saputo, potrebbe decidere di attendere il termine dell’udienza ad Arcore. A difenderlo saranno due donne, <hi rend="#b">Maria Odescalchi e Michela Andresano, </hi>sostitute di Ghedini e Coppi perché più esperte in casi del genere<hi rend="#b">. </hi>Dopo l’udienza, il presidente del <hi rend="#b">Tribunale di Sorveglianza</hi><hi rend="#b"> Pasquale Nobile de Santis</hi>, il giudice relatore Beatrice Crosti, e due docenti universitarie esperte di <hi rend="#b">diritto penitenziario</hi> e criminologia avranno cinque giorni di tempo (termine non tassativo) per pronunciarsi sulla richiesta di affidamento ai servizi sociali presentata dall’ex premier dopo<hi rend="#b"> la condanna dell’ottobre scorso a 4 anni</hi> di reclusione per frode fiscale (di cui 3 coperti da indulto) per il caso Mediaset.</p>
    <p>Sempre che i giudici non decidano per la detenzione domiciliare, Berlusconi entro dieci giorni dal decreto dei giudici di Sorveglianza, dovrà sottoscrivere, davanti al direttore dell’<hi rend="#b">Uepe di Milano</hi>, il verbale e le “prescrizioni” dell’affidamento. Si tratta di regole superabili solo con l<hi rend="#b">’autorizzazione del Tribunale</hi> che prevedono, tra le altre cose, l’obbligo di non allontanarsi da un territorio che spesso coincide con la regione di residenza, l’obbligo di ritirarsi prima delle 23 e di non uscire prima delle 7, il divieto di incontrare pregiudicati e tossicodipendenti e quello di espatrio (eventualità impossibile per il leader di FI a cui è stato ritirato il<hi rend="#b"> passaporto</hi> dopo la condanna definitiva). In questo caso si aggiungerebbe anche il <hi rend="#b">divieto di incontrare minorenni</hi> dopo la condanna di primo grado a 7 anni per prostituzione minorile per il <hi rend="#b">caso Ruby (</hi>l’appello è stato fissato per il 20 giugno). Berlusconi dovrà anche incontrare periodicamente un assistente sociale indicato dall’Uepe che stilerà delle reazioni periodiche sui colloqui con l’ex premier. Concluso l’affidamento,<hi rend="#b"> il magistrato di sorveglianza</hi> stilerà una valutazione finale sull’andamento della misura alternativa e dichiarerà estinta la pena.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>