<doc sitename="Il Fatto Quotidiano" title="Alitalia, nuovi aiuti in arrivo nonostante il pregresso. Parola del ministro Lupi - Il Fatto Quotidiano" author="RQuotidiano" date="2013-05-29" url="http://www.ilfattoquotidiano.it/2013/05/29/alitalia-nuovi-aiuti-in-arrivo-nonostante-rosso-parola-del-ministro-lupi/610158/" hostname="ilfattoquotidiano.it" description="Nuovi aiuti pubblici bollono in pentola per Alitalia. “Rappresenta ancora, almeno nello spirito, la nostra compagnia di bandiera, è un asset strategico, che deve superare le difficoltà attraverso scelte strategiche che portino ad un aumento di efficienza e di efficacia delle politiche commerciali”, ha avvertito il ministro delle Infrastrutture e trasporti Maurizio Lupi in audizione …" categories="Economia" tags="Aiuti di Stato;Alitalia;Corrado Passera;Maurizio Lupi;Roberto Colaninno;Silvio Berlusconi" fingerprint="af2d1216fc69c935">
  <main><head rend="h1">Alitalia, nuovi aiuti in arrivo nonostante il pregresso. Parola del ministro Lupi</head><graphic src="https://st.ilfattoquotidiano.it/wp-content/uploads/2013/02/alitalia_interna_nuova.jpg" alt="Alitalia"/><p>Nuovi aiuti pubblici bollono in pentola per <hi rend="#b">Alitalia</hi>. “Rappresenta ancora, almeno nello spirito, la nostra <hi rend="#b">compagnia di bandiera</hi>, è un asset strategico, che deve superare le difficoltà attraverso scelte strategiche che portino ad un aumento di efficienza e di efficacia delle politiche commerciali”, ha avvertito il ministro delle Infrastrutture e trasporti<hi rend="#b"> Maurizio Lupi</hi> in audizione alla commissione Trasporti della Camera, aggiungendo che “le azioni di competenza della società che il management dovrà mettere in campo possono essere affiancate da alcuni <hi rend="#b">interventi di regolazione</hi> generale del comparto, di natura normativa, amministrativa e organizzativa, che stiamo mettendo a punto”.</p><p>Sono quindi in arrivo nuove <hi rend="#b">agevolazioni</hi> per il gruppo che con <ref target="http://www.ilfattoquotidiano.it/2013/01/06/alitalia-baluardo-del-turismo-ultima-bufala-di-b-tratte-internazionali-gia-in-mano/462405/">il “salvataggio” del 2008 targato Colaninno, Passera, Berlusconi, è costato ai contribuenti</ref> un conto complessivo stimato in una somma compresa tra </p><p><hi rend="#b">3 e 4 miliardi di euro</hi>. E che a distanza di cinque anni è ben lungi dall’essere stato salvato.</p><p><ref target="http://www.ilfattoquotidiano.it/2013/05/27/alitalia-inizia-male-2013-perdite-salgono-a-157-milioni-nel-primo-trimestre/607938/">Alitalia ha infatti chiuso il primo trimestre del 2013 con una perdita di</ref>, in deciso rialzo dall’anno scorso,</p><hi rend="#b">157 milioni</hi>di euro<p><ref target="http://www.ilfattoquotidiano.it/2013/02/25/alitalia-in-profondo-rosso-nel-2012-quadruplica-perdite-a-280-milioni-di-euro/512584/">dopo aver archiviato il 2012 con un rosso di 280 milioni di euro</ref>, ovvero una perdita quotidiana vicina agli 800mila euro. Le difficoltà della compagnia, secondo Lupi, sono conseguenti al calo della domanda dovuto, a sua volta, all’attuale fase di crisi economica, all’aumento dei</p><p><hi rend="#b">costi operativi</hi>(carburante, tassazioni per diritti aeroportuali e imposte regionali), alla concorrenza delle compagnie tradizionali e low cost e dell’alta velocità ferroviaria. “Questo – ha aggiunto – è il pieno convincimento del governo e dello stesso vertice della società con il quale ho già avuto un</p><p><hi rend="#b">primo confronto</hi>“.</p><p>In particolare tra le misure per il comparto, il ministro ha espresso la volontà di proporre “un emendamento finalizzato a prorogare oltre il 2015 la sussistenza del <hi rend="#b">fondo di solidarietà del settore aeronautico</hi> per consentire la gestione dei processi di riorganizzazione e ristrutturazione necessari”. E ha aggiunto: “Attiveremo inoltre un confronto con il ministero del Lavoro, per valutare eventuali interventi sull’attuale <hi rend="#b">assetto normativo</hi> e poter assicurare la continuità sostenibile delle tutele dei lavoratori”.</p><p>“Valuteremo, nell’iter già previsto, le eventuali integrazioni al piano nazionale degli aeroporti, per efficientare il sistema”, ha concluso Lupi, spiegando che “attiveremo una verifica con l’<hi rend="#b">Enac</hi> e le regioni per verificare la situazione dell’<hi rend="#b">asimmetria competitiva</hi> derivante dallo sviluppo delle compagnie low cost; in particolare si porrà attenzione all’attività di vigilanza sul rispetto del quadro normativo e sull’effettività delle azioni di controllo e sanzione da parte dei soggetti competenti”.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>