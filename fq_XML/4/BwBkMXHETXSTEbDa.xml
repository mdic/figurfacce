<doc sitename="Il Fatto Quotidiano" title="Il saluto di Putin a Berlusconi: &quot;Amico saggio e patriota, una perdita irreparabile. Contribuì a sviluppo della nostra partnership&quot;" author="F Q" date="2023-06-12" url="https://www.ilfattoquotidiano.it/2023/06/12/berlusconi-morto-saluto-putin-amico-saggio-e-patriota-una-perdita-irreparabile/7191409/" hostname="ilfattoquotidiano.it" description="Il Cremlino, l'ambasciata russa in Italia e le agenzie di stampa celebrano la figura di Berlusconi" categories="Politica" tags="Russia;Silvio Berlusconi;Vladimir Putin" fingerprint="cfedd42ce80a4a1d">
  <main>
    <head rend="h1">Berlusconi morto, il saluto di Putin: “Amico saggio e patriota, una perdita irreparabile. Contribuì a sviluppo della nostra partnership”</head>
    <graphic src="https://st.ilfattoquotidiano.it/wp-content/uploads/2022/12/30/berlusconi-putin-690x362.jpg"/>
    <p>Una “persona cara e un <hi rend="#b">vero amico”</hi> di cui ammirava “sinceramente” la “saggezza” e la “capacità di prendere decisioni lungimiranti”. Di più: “Uno <hi rend="#b">straordinario personaggio</hi>, un patriarca”. Insomma: “L’uomo che contribuì allo sviluppo della nostra <hi rend="#b">partnership”</hi>. Tra i messaggi di cordoglio più partecipati per la morte di <hi rend="#b">Silvio Berlusconi</hi>, scomparso a 86 anni, c’è quello di <hi rend="#b">Vladimir Putin</hi> che ha inviato una lettera a <hi rend="#b">Sergio Mattarella</hi>, pubblicata anche sul sito del Cremlino. Una celebrazione vera e propria, condita dal tweet dell’ambasciata russa in Italia e dai lunghi articoli sull’agenzia di stampa <hi rend="#i"> Tass</hi> e </p>
    <p>
      <hi rend="#i">. Del resto, il rapporto tra i due è sempre stato granitico e il leader di</hi>
    </p>
    <hi rend="#b">Ria Novosti</hi>
    <p><hi rend="#b">Forza Italia</hi>è stato l’uomo politico italiano che negli ultimi 20 anni ha vantato la maggior</p>
    <p><hi rend="#b">vicinanza</hi>al presidente della Federazione Russa, sfociata in una vera</p>
    <p><hi rend="#b">amicizia</hi>, con tanto di</p>
    <p><hi rend="#b">soggiorni privati</hi>nella residenza berlusconiana in</p>
    <p><hi rend="#b">Sardegna</hi>e nella magione dell’ex uomo del Kgb a</p>
    <p><hi rend="#b">Sochi</hi>, sul Mar Nero.</p>
    <p>“Berlusconi sarà ricordato in Russia come un <hi rend="#b">sostenitore coerente</hi> e di principio del <hi rend="#b">rafforzamento</hi> delle <hi rend="#b">relazioni amichevoli</hi> tra i nostri Paesi”, ha scritto Putin. “Al nome di questo straordinario personaggio sono legati gli avvenimenti più importanti della storia recente d’Italia. Da <hi rend="#b">vero patriota</hi>, Silvio Berlusconi ha sempre messo al primo posto gli interessi della Patria”, continua la commemorazione del capo del Cremlino nella lettera di condoglianze inviata a Mattarella. “Per molti anni, guidando il Consiglio dei ministri e ricoprendo altri importanti incarichi di governo, ha fatto molto per lo sviluppo economico e sociale del Paese, per il <hi rend="#b">rafforzamento</hi> della sua posizione in <hi rend="#b">Europa</hi> e sulla scena mondiale”, continua. Un uomo che ha dato “un <hi rend="#b">inestimabile contributo</hi> allo sviluppo della <hi rend="#b">partnership russo-italiana</hi> reciprocamente vantaggiosa”. E afferma: “Era giustamente considerato il patriarca della politica italiana e godeva di grande prestigio internazionale”. Durante gli incontri, conclude, “sono stato letteralmente caricato della sua incredibile vitalità, <hi rend="#b">ottimismo</hi> e senso dell’umorismo” e parla di una <hi rend="#b">“perdita irreparabile</hi> e un grande dolore”. Il presidente russo ha poi rilasciato un’intervista a <hi rend="#b">Pavel Zarubin</hi> su <hi rend="#i"> Rossiya-24</hi> parlando di Berlusconi come “l’iniziatore dello</p>
    <p><hi rend="#b">sviluppo delle relazioni</hi>fra Russia e Nato” e dipingendolo come colui che ha “creato il meccanismo importante delle relazioni”. Berlusconi è stato descritto da Putin come “un politico di respiro europeo, si potrebbe anche dire mondiale”. E ha aggiunto: “Non ci sono molte persone come lui nello</p>
    <p><hi rend="#b">scenario internazionale</hi>in questo momento. Ha fatto molto per stabilire relazioni imprenditoriali e di amicizia fra la Russia e i Paesi europei”.</p>
    <p>
      <graphic src="https://st.ilfattoquotidiano.it/wp-content/uploads/2023/06/12/WhatsApp-Image-2023-06-12-at-15.16.31-630x465.jpeg"/>
    </p>
    <p>In precedenza era stata l’<hi rend="#b">ambasciata russa in Italia</hi> a postare una foto in bianco e nero dell’ex cavaliere corredato da un <hi rend="#b">post celebrativo</hi>: “Siamo <hi rend="#b">sconvolti</hi> dalla notizia della morte di Silvio Berlusconi. Un <hi rend="#b">grande statista</hi> che ha lasciato un segno profondo nella storia dell’Italia, del mondo e dei rapporti italo-russi. Un <hi rend="#b">visionario</hi>, un uomo dalle grandi capacità e dal grande cuore. Le nostre più sentite condoglianze alla famiglia e agli amici, al popolo italiano”. L’agenzia russa <hi rend="#i">Ria Novosti</hi> ha invece pubblicato la notizia della morte in apertura della sua pagina web, insieme a una grande foto del leader di Forza Italia descrivendolo come il “patriarca della politica italiana” e “un politico, editore, proprietario di una squadra di calcio e di una holding di media, con una delle carriere più vertiginose dell’Europa moderna”. Ampio spazio viene dedicato anche dalla <hi rend="#i">Tass</hi>: “Berlusconi è sempre stato un robusto oppositore del <hi rend="#b">comunismo</hi> e un sostenitore del modello del capitalismo liberale”, scrive l’agenzia di stampa di Stato, sottolineando che è stato “sotto la sua leadership che il G7 è diventato <hi rend="#b">G8</hi>, con la partecipazione della Russia”. Il leader russo “è stato invitato per la prima volta al summit nel <hi rend="#b">1996</hi> a Napoli – si ricorda senza citare tuttavia che allora il leader russo era <hi rend="#b">Boris Eltsin </hi>– Berlusconi ha sviluppato una<hi rend="#b"> relazione personale</hi> con il Presidente russo Vladimir Putin, attraverso <hi rend="#b">anni di incontri</hi> ad alto livello”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>