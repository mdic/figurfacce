<doc sitename="Il Fatto Quotidiano" title="Berlusconi: &quot;Primarie Pd, se vince Renzi nasce una forza socialdemocratica&quot; - Il Fatto Quotidiano" author="RQuotidiano" date="2012-11-26" url="http://www.ilfattoquotidiano.it/2012/11/26/berlusconi-primarie-pd-se-vince-renzi-nasce-forza-socialdemocratica/426554/" hostname="ilfattoquotidiano.it" description="“Con Renzi potrebbe finalmente nascere una forza socialdemocratica”. Silvio Berlusconi è intervenuto a La telefonata di Maurizio Belpietro su Canale 5 e ha parlato di politica e primarie del Pd, senza chiarire però la data della sua eventuale discesa in campo. Sulle consultazioni democratiche, il Cavaliere ha spiegato che col sindaco di Firenze potrebbe sorgere …" categories="Politica" tags="Angela Merkel;Mario Monti;Matteo Renzi;PD;Primarie Centrosinistra;Primarie PD;Silvio Berlusconi" fingerprint="f792be8dc80ee63d">
  <main>
    <head rend="h1">Berlusconi: “Primarie Pd, se vince Renzi nasce una forza socialdemocratica”</head>
    <graphic src="https://st.ilfattoquotidiano.it/wp-content/uploads/2012/10/villa-gernetto-interna-nuova.jpg"/>
    <p>“Con <hi rend="#b">Renzi</hi> potrebbe finalmente nascere una forza socialdemocratica”. <hi rend="#b">Silvio Berlusconi</hi> è intervenuto a <hi rend="#i">La telefonata</hi> di <hi rend="#b">Maurizio Belpietro</hi> su <hi rend="#i">Canale 5</hi> e ha parlato di politica e primarie del <hi rend="#b">Pd</hi>, senza chiarire però<ref target="http://www.ilfattoquotidiano.it/2012/11/25/berlusconi-e-rottura-con-alfano-lavori-in-corso-per-nuova-forza-italia/425808/"> la data della sua eventuale discesa in campo</ref>. Sulle consultazioni democratiche, il <hi rend="#b">Cavaliere</hi> ha spiegato che col sindaco di <hi rend="#b">Firenze</hi> potrebbe sorgere una forza politica con una cultura diversa da quella legata a “Pci e Pds”. [brightcove]1989320493001[/brightcove]</p>
    <p>Quanto alla rinascita di <hi rend="#b">Forza Italia</hi>, <ref target="http://www.ilfattoquotidiano.it/2012/11/24/pdl-berlusconi-tornare-in-campo-ci-sto-pensando/425158/">Berlusconi non ha chiarito quando scioglierà la riserva</ref> anche se<hi rend="#i"> Il Giornale</hi> ha parlato di giovedì. “Serve cambiare tutto e aprire gli occhi” ha spiegato l’ex premier, oltre a “riflettere non è per colpa mia che le riforma non si sono organizzate”. Sottolinea ancora una volta la necessità di cambiare le regole della <hi rend="#b">Costituzione</hi> e anticipa di annunciare i suoi prossimi progetti politici quando capirà cosa “sta succedendo dall’altra parte”, ovvero<ref target="http://www.ilfattoquotidiano.it/2012/11/25/primarie-centrosinistra-urne-aperte/425680/"> chi vincerà le primarie del Pd</ref>. E, sottolinea, siamo tutti curiosi di “vedere come finirà”. Nel corso dell’intervento trova spazio anche un commento sulle <ref target="http://www.ilfattoquotidiano.it/2012/11/25/primarie-pdl-lex-ministro-meloni-si-facciano-anche-con-berlusconi/425715/">primarie del Pdl, ancora nel caos</ref>. Aldilà della sua nuova discesa in campo, spiega il </p>
    <p><hi rend="#b">Cavaliere</hi>, “le primarie andranno avanti con democrazia nell’ambito dell’ufficio di presidenza”, che deciderà se confermarle o meno.</p>
    <p>L’umore degli italiani circa la politica però è intriso di sfiducia. “I dati dei sondaggi – ha proseguito l’ex premier – indicano come italiani siano lontani dalla politica”. Addirittura “il 70% ne è disgustato”. Sull’ipotesi di un <hi rend="#b">Monti bis</hi>, dopo le parole del presidente del Consiglio a <hi rend="#i">Che tempo che fa</hi>, Berlusconi ha aggiunto che il <hi rend="#b">Professore</hi> “anche con mio assenso senatore a vita, se riterrà di poter ancora essere utile al paese” avrà uno spazio. Infatti “le forze politiche si potranno rivolgere a Monti”, protagonista di una “bella esperienza” in quest’anno di governo, “anche se politica di austerity della <hi rend="#b">Merkel</hi> ha portato il <hi rend="#b">Paese</hi> in spirale recessiva molto grave che porta a minori consumi, esubero nel personale delle aziende”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>