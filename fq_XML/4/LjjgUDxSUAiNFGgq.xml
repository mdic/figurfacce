<doc sitename="Il Fatto Quotidiano" title="Villa Certosa, petardi e minacce a Berlusconi in un pacco sospetto - Il Fatto Quotidiano" author="RQuotidiano" date="2012-10-18" url="http://www.ilfattoquotidiano.it/2012/10/18/villa-certosa-petardi-e-minacce-a-berlusconi-in-pacco-sospetto/386850/" hostname="ilfattoquotidiano.it" description="Un pacco sospetto è stato trovato a Villa Certosa, davanti ad uno degli ingressi secondari della residenza sarda di Silvio Berlusconi. Al suo interno gli artificieri di Sassari e Nuoro hanno rinvenuto petardi e un foglio con minacce all’ex premier. La scatola è stata trovata alle 19.30 e il presunto ordigno era stato confezionato con del nastro …" categories="Cronaca" tags="Sardegna;Silvio Berlusconi;Villa Certosa" fingerprint="adcbd75beaa76f1d">
  <main>
    <div>
      <p>Roma, 6 mag. - (Adnkronos) - "L'Intergruppo parlamentare per l'Economia del Mare, che presentiamo oggi, nasce con l'obiettivo di dare un supporto concreto in termini di progetti, iniziative, dati e studi sul settore, così da produrre proposte operative che possano anche tradursi in iniziative legislative mirate ed efficaci". È quanto dichiarato dalla senatrice Simona Petrucci, presidente dell'intergruppo, nel corso della conferenza stampa di presentazione tenutasi in Senato, alla presenza di rappresentanze militari, istituzionali e associative e dei due vicepresidenti Lorenzo Basso e Gianluca Cantalamessa.</p>
      <p>"Parliamo di un settore - ha proseguito - che si sviluppa lungo 8mila km di costa, che genera un valore totale che raggiunge i 178 miliardi di euro, pari a circa il 10% del Pil nazionale, con 227mila imprese e oltre un milione di occupati. Abbiamo già cominciato a stilare una prima lista di temi chiave su cui vogliamo concentrare il nostro lavoro e per questo ringrazio i 41 parlamentari di tutti i colori politici e di ogni parte d'Italia che hanno aderito all'intergruppo: una trasversalità che sarà il nostro punto di forza. Avremo con noi, inoltre, un comitato tecnico di supporto che ci consentirà di approfondire ogni tematica con rigore e professionalità. Dalla pesca sostenibile alla portualità, dal lavoro alla formazione, dall'innovazione alla semplificazione della burocrazia: su questi e altri aspetti siamo pronti a dare il nostro contributo fattivo". </p>
      <p>"Ringrazio di nuovo il ministro Musumeci - ha concluso la senatrice di Fratelli d'Italia - perché per merito suo e di questo governo il mare è finalmente tornato al centro dell'agenda politica del nostro Paese. Come da lui affermato, questo intergruppo sarà un laboratorio di proposte e di idee per lo sviluppo della blue economy".</p>
    </div>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>