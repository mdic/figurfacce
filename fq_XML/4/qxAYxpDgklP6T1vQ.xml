<doc sitename="Il Fatto Quotidiano" title="Moretti (Pd) punta sul Letta bis: &quot;30 senatori M5s pronti a governare con noi&quot; - Il Fatto Quotidiano" author="RQuotidiano" date="2013-08-21" url="http://www.ilfattoquotidiano.it/2013/08/21/moretti-punta-sul-letta-bis-30-senatori-m5s-pronti-a-sostenere-nuovo-governo/688628/" hostname="ilfattoquotidiano.it" description="Alessandra Moretti, deputata Pd e già portavoce di Pierluigi Bersani nel corso dell’ultima campagna elettorale, ci crede: un nuovo governo Letta, senza le larghe intese e l’ ‘abbraccio’ con il condannato Silvio Berlusconi, è possibile. La discussione sulla decadenza di quest’ultimo da senatore sta mettendo a dura prova la tenuta della maggioranza, viste le voci, …" categories="Politica" tags="Alessandra Moretti;Beppe Grillo;Gaetano Quagliariello;Maurizio Lupi;Movimento 5 Stelle;Nicola Morra;Nunzia De Girolamo;PD;PDL;Silvio Berlusconi" fingerprint="298d31e47b86566b">
  <main>
    <head rend="h1">Moretti (Pd) punta sul Letta bis: “30 senatori M5s pronti a governare con noi”</head>
    <graphic src="https://st.ilfattoquotidiano.it/wp-content/uploads/2012/10/moretti_interna_nuova.jpg"/>
    <p><hi rend="#b">Alessandra Moretti</hi>, deputata <hi rend="#b">Pd</hi> e già portavoce di Pierluigi Bersani nel corso dell’ultima campagna elettorale, ci crede: un nuovo <hi rend="#b">governo Letta</hi>, senza le larghe intese e l’ ‘abbraccio’ con il condannato <hi rend="#b">Silvio Berlusconi</hi>, è possibile. La discussione sulla <hi rend="#b">decadenza</hi> di quest’ultimo da senatore sta mettendo a dura prova la tenuta della maggioranza, viste le voci, sempre più insistenti, di un <ref target="http://www.ilfattoquotidiano.it/2013/08/21/berlusconi-ultimatum-al-pd-discussione-legge-severino-o-crisi-di-governo/688580/">Cavaliere pronto a far saltare il banco e andare subito alle urne in caso di pronunciamento a lui sfavorevole</ref>. Il premier Letta continua a professare ottimismo, dicendo di <ref target="http://www.ilfattoquotidiano.it/2013/08/20/decadenza-di-berlusconi-letta-crede-ancora-nel-governo-mi-fido-di-pd-e-pdl/688392/">fidarsi della responsabilità di entrambi i partiti che sostengono il suo governo</ref>. Ma se <hi rend="#b">crisi</hi> dovesse essere, il ritorno al voto potrebbe non essere l’unica soluzione. La deputata del Pd, infatti, è <hi rend="#b">convinta</hi> che il suo partito sarebbe in grado di dar vita ad un nuovo esecutivo. Contando su alcune colombe del <hi rend="#b">Pdl</hi>, pronte a ‘sfilarsi’ dalle “irresponsabili” decisioni del loro leader. Ma anche su un gruppo più o meno nutrito di parlamentari del <hi rend="#b">Movimento 5 stelle</hi>.</p>
    <p><ref target="http://www.ilfattoquotidiano.it/2013/08/18/moretti-pd-avvisa-pdl-se-cade-governo-possibile-letta-bis-con-altra-maggioranza/686645/">Nei giorni scorsi Moretti aveva già avanzato l’ipotesi di un ‘Letta bis’</ref>. Oggi, dalle pagine di Repubblica, torna a insistere sullo stesso scenario, in maniera ancor più decisa. “Se il </p>
    <p><hi rend="#b">Pdl</hi>dovesse far cadere il governo – dice – a quel punto non escludo affatto che</p>
    <p><hi rend="#b">Napolitano</hi>gli riaffidi l’incarico, per verificare in Parlamento se ci sono i numeri per realizzare un</p>
    <p><hi rend="#b">programma</hi>fatto di pochissimi punti, come una nuova</p>
    <p><hi rend="#b">legge elettorale</hi>che garantisca stabilità al Paese e un’altra</p>
    <p><hi rend="#b">legge di stabilità</hi>in vista del semestre italiano di presidenza della Ue”. L’ipotesi è credibile, considerato che più volte il presidente della Repubblica ha ribadito l’importanza di riformare il porcellum,</p>
    <p><ref target="http://www.ilfattoquotidiano.it/2013/07/24/napolitano-voto-azzardo-elezioni-anticipate-patologia-italiana/665247/">definendo anche un “azzardo” un eventuale, immediato ritorno al</ref>.</p>
    <hi rend="#b">voto</hi>
    <p>La questione vera, però, è capire se e come il <hi rend="#b">Pd</hi> sia in grado di reperire questi numeri, soprattutto al <hi rend="#b">Senato</hi> dove non gode della maggioranza che ha invece alla Camera. Difficilmente <hi rend="#b">Grillo</hi> darà il suo ‘imprimatur’ ad un governo del <hi rend="#b">M5s</hi> insieme al Pd. “Ma un conto è Grillo, un conto i parlamentari del Movimento. Ce ne sono diversi in <hi rend="#b">sofferenza</hi> e che sarebbero pronti ad andare nel <hi rend="#b">gruppo Misto</hi>. Al Senato almeno una trentina su circa 50″, aggiunge Moretti. </p>
    <p>Certo, solo ieri il capogruppo 5 stelle al Senato, <ref target="http://www.ilfattoquotidiano.it/2013/08/20/m5s-morra-via-parlamento-illegittimo-al-voto-anche-col-porcellum/688151/"> Nicola Morra, era intervenuto per stoppare qualsiasi speculazione, affermando che il Parlamento in carica “è illegittimo” e la cosa migliore è tornare subito al voto</ref>, “anche col Porcellum”, chiudendo dunque la porta a qualsiasi intesa governativa. Ma anche se i grillini dovessero confermare la loro linea di </p>
    <p><hi rend="#b">intransigenza</hi>, il Pd avrebbe un’altra sponda su cui puntellare un ‘Letta bis’. “Immagino che davanti a un programma stringato e preciso nel Pdl si apra una</p>
    <p><hi rend="#b">spaccatura</hi>profonda. Non riterrei così scontato il prevalere della fedeltà assoluta al Capo”, afferma Moretti. Che in questo caso fa anche i</p>
    <p><hi rend="#b">nomi</hi>: “Il Pdl ha cinque ministri, in caso di crisi tre potrebbero restare:</p>
    <p><hi rend="#b">Lupi</hi>,</p>
    <p><hi rend="#b">Quagliarello</hi>e</p>
    <p><hi rend="#b">De Girolamo</hi>. Forse anche</p>
    <p><hi rend="#b">Lorenzin</hi>“. Anche su questo fronte, però, è arrivata subito una secca</p>
    <p><hi rend="#b">smentita</hi>da parte di uno dei diretti interessati: “Cara Moretti, grazie per l’</p>
    <p><hi rend="#b">attenzione</hi>ma non sono mai stata una cacciatrice di poltrone. Seguirei mio leader nella buona e cattiva sorte”, ha risposto su Twitter</p>
    <p><hi rend="#b">Nunzia De Girolamo</hi>.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>