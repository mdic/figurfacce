<doc sitename="Il Fatto Quotidiano" title="Elezioni, Berlusconi: &quot;Mio nome su scheda. Contro di me sentenza mostruosa&quot; - Il Fatto Quotidiano" author="RQuotidiano" date="2014-04-19" url="http://www.ilfattoquotidiano.it/2014/04/19/europee-2014-berlusconi-al-tg5-mio-nome-sulla-scheda-contro-di-me-sentenza-mostruosa/957895/" hostname="ilfattoquotidiano.it" description="Due giorni fa il battesimo della campagna elettorale di Forza Italia, oggi il primo vagito. Che però potrebbe caro, anche la tanto declamata libertà a Silvio Berlusconi che torna in tv (nella sua tv: Canale 5) e al Tg5 rilascia un’intervista in cui illustra la strategia del suo partito per le elezioni europee del 25 maggio. Prima, …" categories="Elezioni Europee 2014" tags="Angela Merkel;Canale 5;Elezioni Europee 2024;Europa;Silvio Berlusconi" fingerprint="53ae42655166832d">
  <main><head rend="h1">Elezioni, Berlusconi: “Mio nome su scheda. Contro di me sentenza mostruosa”</head><graphic src="https://st.ilfattoquotidiano.it/wp-content/uploads/2014/04/Berlusconi-6401.jpg"/><p>Due giorni fa il battesimo della campagna elettorale di <hi rend="#b">Forza Italia</hi>, oggi il primo vagito. Che però potrebbe caro, anche la tanto declamata libertà a <hi rend="#b">Silvio Berlusconi</hi> che torna in tv (nella sua tv: Canale 5) e al Tg5 rilascia un’intervista in cui illustra la strategia del suo partito per le <hi rend="#b">elezioni europee del 25 maggio</hi>. Prima, però, il solito refrain da <hi rend="#b">perseguitato dei giudici</hi>: “In questi 20 anni passati sono sempre stato candidato alle europee, questa volta sono stato colpito da un’<hi rend="#b">ingiustizia enorme</hi>, una <hi rend="#b">sentenza mostruosa</hi>, frode fiscale, io che sono il primo contribuente italiano. Ma ho assoluta fiducia che la Corte dei diritti europei annullerà la sentenza” ha detto l’ex premier, d<ref target="http://www.ilfattoquotidiano.it/2014/04/15/berlusconi-ai-servizi-sociali-e-ancora-persona-socialmente-pericolosa/952623/">a pochi giorni affidato in prova ai servizi sociali dal Tribunale di Sorveglianza di Milano</ref>. Ancora una volta l’ex Cavaliere se la prende con i giudici e infrange di fatto l’obbligo imposto dal Tribunale di non attaccare la magistratura.</p><p>I giudici del Riesame erano stati chiarissimi: le frasi ”offensive” contro le toghe “<hi rend="#b">dimostrano spregio nei confronti dell’ordine giudiziario</hi>, ivi compreso questo Collegio, e contestate in aula” e “ben potrebbero inficiare quegli indici di resipiscenza se reiterati”. Gli atteggiamenti di Berlusconi dovranno mantenersi “nell’ambito delle regole della civile convivenza, del decoro e del rispetto delle istituzioni”. Ma il condannato affidato potrebbe aver giocato non solo d’azzardo ma anche d’anticipo perché è da martedì prossimo che inizierà il <hi rend="#b">percorso di riabilitazione</hi>. Forse i giudici non erano troppo lontano quando avevano messo nero su bianco che il condannato è una “persona ancora <hi rend="#b">socialmente pericolosa</hi>“.</p><p>Nelle parole dell’ex Cavaliere, però, c’è soprattutto spazio per la prossima <hi rend="#b">campagna elettorale</hi>. Lui non ci sarà, il suo nome sì. E lo dice chiaramente: ”Nella scheda elettorale ci sarà il nostro simbolo e anche <hi rend="#b">il nome Berlusconi</hi>: questo garantisce ai moderati che io sono in campo”. E siccome si parla di elezioni europee, l’ex premier non manca di attaccare la politica estera dell’<hi rend="#b">Italia</hi>: “Dobbiamo riscrivere tutti i trattati europei firmati con la pistola alla tempia dello spread’’ ha detto il leader di <hi rend="#b">Forza Italia</hi>, secondo cui “l’<hi rend="#b">Europa a trazione tedesca</hi> ha imposto una politica di rigore che ha portato solo crisi”.</p><p>Il leader di Forza ci crede in buon risultato elettorale, <ref target="http://www.ilfattoquotidiano.it/2014/04/11/sondaggi-pd-quasi-al-33-forza-italia-al-17-m5s-secondo-partito/947977/">anche se gli ultimi sondaggi non sono così confortanti</ref>, o almeno è quello che dice sostenendo che con i voti dei </p><p><hi rend="#b">moderati</hi>“pensiamo dia vere un ottimo risultato alle europee e dopo, poiché non si andrà avanti più di un anno un anno e mezzo, anche alle</p><p><hi rend="#b">politiche</hi>. Pensiamo di avere una grande</p><p><hi rend="#b">vittoria</hi>e una grande maggioranza in Parlamento, magari senza alleati, per eleggere un governo con ministri tutti appartenenti a Forza Italia. Se riusciremo a renderli consapevoli che oggi in Italia non c’è democrazia forse la</p><p><hi rend="#b">maggioranza numerica dei moderati</hi>riuscirà a trasformarsi in maggioranza politica”.</p><p>Berlusconi dà poi una stoccata al premier <hi rend="#b">Matteo Renzi</hi>,<ref target="http://www.ilfattoquotidiano.it/2014/04/05/fuorionda-gelmini-toti-su-berlusconi-non-sa-come-sganciarsi-da-renzi-e-angosciato-dal-10-aprile/940239/"> da cui come aveva rivelato inconsapevolmente il consigliere Giovanni Toti non sa come sganciarsi</ref>, criticando il </p><p><ref target="http://www.ilfattoquotidiano.it/2014/04/18/dl-fisco-renzi-ottanta-euro-sono-strutturali-abbiamo-smentito-i-gufi/957182/">dl</ref>: “Non c’è stata alcuna riduzione delle tasse. I governi della sinistra le hanno mantenuto sulla casa, poi hanno aumentato l’imposizione sulle</p><hi rend="#b">Irpef</hi>presentato ieri<p><hi rend="#b">rendite finanziarie</hi>. Anche presentando i provvedimenti con brio e con le slide, non si riesce a evadere la ricetta sempiterna della sinistra: sempre più tasse”.</p><p>La chiamata alle urne dei moderati di Berlusconi scatena l’immediata reazione di un ex fedelissimo, ex capogruppo alla Camera di Fi: “Per arrivare addirittura ad una maggioranza assoluta di moderati – dice <hi rend="#b">Fabrizio Cicchitto</hi> ora Ncd – ci vorrebbe un partito realmente moderato, ma <hi rend="#b">Forza Italia oggi è guidato da estremisti</hi>. Di qui il ruolo del Ncd”.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>