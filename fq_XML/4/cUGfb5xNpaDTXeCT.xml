<doc sitename="Il Fatto Quotidiano" title="Berlusconi attacca anche il Tribunale di Sorveglianza: &quot;Una mafia di giudici&quot; - Il Fatto Quotidiano" author="RQuotidiano" date="2014-03-06" url="http://www.ilfattoquotidiano.it/2014/03/06/berlusconi-attacca-anche-il-tribunale-di-sorveglianza-una-mafia-di-giudici/904195/" hostname="ilfattoquotidiano.it" description="“Dopo il 25 maggio se non mi mettono in galera prima, mi invitate e vengo giù”. Parola del leader di Forza Italia che ai delegati del partito di Potenza (dove si terranno le elezioni amministrative in concomitanza con quelle europee) invitati a Palazzo Grazioli regala l’ennesimo affondo contro i giudici e la magistratura. Le toghe, dopo …" categories="Giustizia" tags="Giorgio Napolitano;Magistratura;Processo Mediaset;Silvio Berlusconi" fingerprint="88acd0057720422b">
  <main><head rend="h1">Berlusconi attacca anche il Tribunale di Sorveglianza: “Una mafia di giudici”</head><graphic src="https://st.ilfattoquotidiano.it/wp-content/uploads/2014/03/silvio-berlusconi-640.jpg"/><p>“Dopo il 25 maggio se non mi mettono in galera prima, mi invitate e vengo giù”. Parola del leader di <hi rend="#b">Forza Italia</hi> che ai delegati del partito di Potenza (dove si terranno le elezioni amministrative in concomitanza con quelle europee) invitati a <hi rend="#b">Palazzo Grazioli</hi> regala l’ennesimo affondo contro i giudici e la magistratura. Le toghe, <ref target="http://www.ilfattoquotidiano.it/2011/06/10/modena-indagato-berlusconi-per-vilipendio-della-magistratura/117394/">dopo essere state indicate come “cancro da estirpare”</ref>, questa volta vengono definite “mafia”. Ma questa volta il bersaglio sono proprio i giudici che dovranno decidere del suo destino: <hi rend="#b">arresti domiciliari</hi> o affidamento ai <hi rend="#b">servizi sociali</hi>. Il video in cui il Cavaliere parla e intrattiene i suoi ospiti dura 5 minuti ed è stato postato su Facebook, da <hi rend="#b">Nicola Becce,</hi> candidato alle elezioni. Un filmato che mostra un leader stanco, forse un po’ abbattuto ma sempre pronto a mettere nel mirino il nemico preferito. </p><p><ref target="http://www.ilfattoquotidiano.it/2014/01/20/sentenza-mediaset-10-aprile-udienza-affidamento-ai-servizi-sociali-per-berlusconi/850830/">Si avvicina il 10 aprile, data in cui il giudice del Tribunale di Sorveglianza dovrà decidere</ref> sulla sua sorte (affidamento o servizi sociali), e </p><p><hi rend="#b">Silvio Berlusconi</hi>sembra aver paura. “Sto davvero vivendo il periodo più brutto della mia vita – dice l’ex premier alla delegazione proveniente dalla Basilicata – perché dopo aver lottato per 20 anni per la libertà</p><p><hi rend="#b">sono qui a dipendere da una mafia di giudici</hi>che il 10 aprile mi diranno se devo andare in galera, se mi mettono agli arresti domiciliari, se mi mandano a fare non so che servizio sociale”. Berlusconi deve scontare un anno per</p><p><ref target="http://www.ilfattoquotidiano.it/2013/08/01/sentenza-mediaset-berlusconi-condannato-a-4-anni-annullata-linterdizione/">la condanna definitiva a 4 anni per</ref>: tre anni sono stati condonati grazie all’indulto, ma la pena residua va scontata. La difesa dell’ex presidente del Consiglio ha quindi presentato</p><hi rend="#b">frode fiscale</hi>per il<hi rend="#b">processo Mediaset</hi><p><ref target="http://www.ilfattoquotidiano.it/2013/10/11/mediaset-berlusconi-presenta-richiesta-di-affidamento-ai-servizi-sociali/740329/">la richiesta per l’affidamento ai servizi sociali</ref>, ma sarà il magistrato a decidere.</p><p><ref target="http://www.ilfattoquotidiano.it/2014/03/04/berlusconi-non-va-a-congresso-del-ppe-i-giudici-gli-negano-permesso-despatrio/901644/">Solo l’altroieri i giudici non gli hanno concesso di partecipare al congresso Ppe</ref>.</p><p>“Un condannato in via definitiva non può permettersi di parlare così”, è il commento diffuso in serata da <hi rend="#b">Rosy Bindi</hi>, presidente della Commissione parlamentare antimafia. “E’ un’inaccettabile cortocircuito nell’uso delle parole. La mafia non può essere accostata a chi è chiamato a far rispettare la legge. Le sue parole sono anche un’offesa ai tanti valorosi magistrati che insieme a tutte le altre vittime innocenti della criminalità organizzata ricordiamo in questo mese di marzo”. Prende posizione anche l’<hi rend="#b">Associazione nazionale magistrati</hi>: “Sono insulti che abbiamo già sentito e che respingiamo. Non intendiamo raccogliere provocazioni e entrare in polemica, possiamo rispondere solo con la nostra serietà e professionalità come si addice a chi esercita la funzione giudiziaria”.</p><p>Nel video, Berlusconi ritorna anche su argomento a lui caro: il complotto nei suoi confronti e il mancato aiuto da parte del presidente della Repubblica, <hi rend="#b">Giorgio Napolitano</hi>: “Ho rappresentato attraverso persone vicine al capo dello Stato la <hi rend="#b">ridicolaggine</hi> di aver un uomo della mia età, con tutto quello che nel passato ha fatto, un uomo di impresa, uomo Stato, uomo di sport, e affidarlo a una <hi rend="#b">riabilitazione</hi> attraverso colloqui con assistenti sociali. Niente ha detto no, non ci sono le condizioni. Quindi hanno voluto farmi fuori e lo hanno fatto in una maniera determinatissima attraverso colpi di Stato”.</p><p>Poi il leader dopo aver spiegato il significato da “vocabolario” dell’espressione, fa qualche battuta, racconta una barzelletta e infine dice alla platea – con chiaro riferimento a <hi rend="#b">Tangentopoli</hi> e la stagione di <hi rend="#b">Mani Pulite</hi> – “la democrazia è stata sospesa”. Poi l’invito a spegnere le registrazione: “Perché se devo dire una parolaccia la dico…”. A dimostrazione della consapevolezza del Cavaliere che le sue parole venivano immortalate. </p><p><hi rend="#b">Ha collaborato Marco Leardi</hi></p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>