<doc sitename="Il Fatto Quotidiano" title="Chi, attacco alla Boccassini: dal mozzicone a terra alle calze a righe - Il Fatto Quotidiano" author="RQuotidiano" date="2012-12-20" url="http://www.ilfattoquotidiano.it/2012/12/20/chi-attacco-alla-boccassini-dal-mozzicone-a-terra-alle-calze-a-righe/451471/" hostname="ilfattoquotidiano.it" description="Basta buttare un mozzicone di sigaretta a terra e indossare calze a righe per meritarsi un servizio su Chi. Specie se la protagonista è Ilda Boccassini, pm nel processo Ruby che vede imputato l’ex presidente del Consiglio. Il settimanale del gruppo Mondadori, di proprietà della famiglia Berlusconi, ha dedicato alcune pagine al magistrato antimafia dal …" categories="Cronaca" tags="Ilda Boccassini;Mondadori;Processo Ruby;Raimondo Mesiano;Ruby;Silvio Berlusconi" fingerprint="eaed57a4ea0b66b7">
  <main>
    <head rend="h1">Chi, attacco alla Boccassini: dal mozzicone a terra alle calze a righe</head>
    <graphic src="https://st.ilfattoquotidiano.it/wp-content/uploads/2012/12/shopping-classe-interna-nuova.jpg" alt="Ilda Boccassini su Chi"/>
    <p>Basta buttare un mozzicone di sigaretta a terra e indossare calze a righe per meritarsi un servizio su <hi rend="#b">Chi</hi>. Specie se la protagonista è <hi rend="#b">Ilda Boccassini</hi>, <ref target="http://www.ilfattoquotidiano.it/2012/12/10/processo-ruby-marocchina-non-arriva-in-aula-boccassini-b-vuole-dilatare-tempi/441212/">pm nel processo Ruby che vede imputato l’ex presidente del Consiglio</ref>. Il settimanale del gruppo </p>
    <p><hi rend="#b">Mondadori</hi>, di proprietà della famiglia</p>
    <p><hi rend="#b">Berlusconi</hi>, ha dedicato alcune pagine al magistrato antimafia dal titolo “Shopping di classe” in cui immortala la pm mentre “depone con cura un pacchetto in un sacchetto più grande”. E aggiunge: “Come si può notare con altrettanta cura ‘depone’ in terra la bionda lasciata a metà”.</p>
    <p>Oltre al mozzicone lanciato a terra, <hi rend="#i">Chi</hi> punta il dito contro l’abbigliamento della Boccassini e in particolare contro “le calze in lana multirighe, 21 euro”, a cui si aggiungono il cappotto e anche la sciarpa “reinterpretazione della smorfia napoletana, in modal e seta, 300 euro”. Un attacco al look che replica la <ref target="http://www.ilfattoquotidiano.it/2010/09/23/video-di-brachino-su-mesiano/63649/">‘tattica’ usata nei confronti di Raimondo Mesiano</ref>, il giudice che ha condannato il gruppo </p>
    <p><hi rend="#b">Fininvest</hi>a versare alla Cir di Carlo De Benedetti 750 milioni di euro. Oggetto del risarcimento era il lodo sul controllo del pacchetto azionario della</p>
    <p><hi rend="#b">Mondadori</hi>, che si era concluso nel 1990 a favore del gruppo Fininvest in seguito alle mazzette versate ad alcuni giudici romani. Nel 2009,</p>
    <p><hi rend="#i">Canale 5</hi>gli dedicò un servizio in cui il giudice fumava qualche sigaretta, andava dal parrucchiere e si sedeva su una panchina. In più, indossava calzini azzurri con mocassini bianchi. Tutti elementi descritti nel servizio come “stranezze”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>