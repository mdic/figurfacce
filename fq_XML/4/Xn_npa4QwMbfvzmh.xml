<doc sitename="Il Fatto Quotidiano" title="Servizio pubblico, &quot;Votare oh oh&quot;: in studio Mauro, Nitto Palma e Belpietro - Il Fatto Quotidiano" author="RQuotidiano" date="2013-10-31" url="http://www.ilfattoquotidiano.it/2013/10/31/servizio-pubblico-votare-oh-oh-in-studio-mauro-nitto-palma-e-belpietro/762559/" hostname="ilfattoquotidiano.it" description="Obiettivo voto anticipato per Pdl e Movimento 5 Stelle. Vittorio Feltri propone un’alleanza tra Beppe Grillo e Silvio Berlusconi contro l’euro: si tratta di fantapolitica oppure come sostiene Feltri esiste già un asse politico tra Berlusconi e Grillo che punta a far cadere il governo Letta per tornare presto alle urne? E che effetti avrebbe una …" categories="Media" tags="Beppe Grillo;Enrico Mentana;Francesco Nitto Palma;Maurizio Belpietro;Porcellum;Servizio Pubblico;Silvio Berlusconi;Vittorio Feltri" fingerprint="a5e55260fcaa4e37">
  <main>
    <head rend="h1">Servizio pubblico, “Votare oh oh”: in studio Mauro, Nitto Palma e Belpietro</head>
    <graphic src="https://st.ilfattoquotidiano.it/wp-content/uploads/2013/10/servizio-pubblico-la7.jpg" alt="Servizio Pubblico"/>
    <p>Obiettivo voto anticipato per <hi rend="#b">Pdl</hi> e <hi rend="#b">Movimento 5 Stelle</hi>. <hi rend="#b">Vittorio Feltri</hi> propone un’alleanza tra <hi rend="#b">Beppe Grillo</hi> e <hi rend="#b">Silvio Berlusconi</hi> contro l’euro: si tratta di fantapolitica oppure come sostiene <hi rend="#b">Feltri</hi> esiste già un asse politico tra <hi rend="#b">Berlusconi</hi> e <hi rend="#b">Grillo</hi> che punta a far cadere il governo Letta per tornare presto alle urne? E che effetti avrebbe una tornata elettorale anticipata, non tanto sulle vicende interne ai partiti ma per l’economia e lo stato di salute del Paese? Ed ancora: andare alle elezioni con il <hi rend="#i">Porcellum</hi> sarebbe una soluzione o un modo di soffiare sul fuoco dell’Italia e dei suoi problemi?</p>
    <p>“Votare oh oh”, è il titolo della quinta puntata di <hi rend="#b">Servizio Pubblico</hi>, il programma di <hi rend="#b">Michele Santoro</hi> in onda giovedì 24 ottobre, alle 21.10, su La7 alle 21.10 e in <hi rend="#b">streaming</hi> su live.la7.it, www.serviziopubblico.it e <ref target="http://tv.ilfattoquotidiano.it/servizio-pubblico/diretta-streaming/">www.ilfattoquotidiano.it</ref>. Ospiti in studio il ministro della Difesa <hi rend="#b">Mario Mauro</hi>, il senatore del Pdl <hi rend="#b">Francesco Nitto Palma</hi>, <hi rend="#b">Maurizio Belpietro</hi>, direttore di <hi rend="#i">Libero</hi>, <hi rend="#b">Enrico Mentana</hi>, direttore del<hi rend="#i"> Tg La7</hi> e in collegamento da New York, <hi rend="#b">Federico Rampini</hi>, giornalista di <hi rend="#i">Repubblica</hi>. E ci sarà anche l’ex iena <hi rend="#b">Pif</hi>.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>