<doc sitename="Il Fatto Quotidiano" title="'Avvenire' e Bertone, sì al sostegno a Monti. &quot;Stimiamo il suo pensiero&quot; - Il Fatto Quotidiano" author="RQuotidiano" date="2012-12-24" url="http://www.ilfattoquotidiano.it/2012/12/24/avvenire-e-bertone-si-al-sostegno-a-monti-stimiamo-suo-pensiero/454500/" hostname="ilfattoquotidiano.it" description="Prende sempre più forma il centro che si schiera a sostegno del Professore e dopo l’endorsement di Pierferdinando Casini, arriva quello dei vescovi italiani. A parlare è stato il cardinal Tarcisio Bertone, segretario di Stato vaticano che, senza fare un’esplicita allusione a Monti, ha ricordato che “non basta parlare, non basta fare promesse, non basta …" categories="Politica" tags="Avvenire;Cei;Marco Tarquinio;Mario Monti;Silvio Berlusconi;Tarcisio Bertone" fingerprint="bc88c98458fb6e3d">
  <main><head rend="h1">‘Avvenire’ e Bertone, sì al sostegno a Monti. “Stimiamo il suo pensiero”</head><graphic src="https://st.ilfattoquotidiano.it/wp-content/uploads/2012/12/vescovipreti-interna-nuova.jpg"/><p>Prende sempre più forma il centro che si schiera a sostegno del <hi rend="#b">Professore</hi> e dopo <ref target="http://tv.ilfattoquotidiano.it/2012/12/19/casini-berlusconi-problema-per-lumanita-monti-in-politica-scelta-di-serieta/214626/">l’ endorsement di Pierferdinando Casini</ref>, arriva quello dei </p><p><hi rend="#b">vescovi</hi>italiani. A parlare è stato il cardinal</p><p><hi rend="#b">Tarcisio Bertone</hi>, segretario di Stato vaticano che, senza fare un’esplicita allusione a</p><p><hi rend="#b">Monti</hi>, ha ricordato che “non basta parlare, non basta fare promesse, non basta nemmeno proferire denunce sulle stridenti ingiustizie se invece non c’è una presa di coscienza più viva sulle proprie responsabilità e se non c’e accanto a questa responsabilità la</p><p><ref target="http://www.ilfattoquotidiano.it/2012/12/23/dopo-crisi-monti-in-conferenza-emergenza-finanziaria-superata/454019/">volontà di fare e di fare il bene comune</ref>“. Un</p><p><ref target="http://www.ilfattoquotidiano.it/2012/12/23/monti-non-solo-agenda-lobiettivo-e-uscire-dal-ventennio-berlusconiano/454423/">‘bene comune’ che</ref>. Alle dichiarazioni di Bertone si è aggiunto poi l’editoriale di</p><hi rend="#b">Mario Monti</hi>ha nominato anche nella conferenza stampa di fine anno, in cui ha parlato di politica a servizio dei cittadini<p><hi rend="#b">Marco Tarquinio</hi>, direttore del quotidiano</p><p><hi rend="#i">Avvenire</hi>, che ha esplicitamente espresso il sostegno al premier uscente: “Stimiamo, non da oggi, la linearità di pensiero e di condotta di Mario Monti”, ha scritto sul giornale della Cei, che invita “chi ha idee, energie, umiltà e responsabilità sufficienti per aiutare il ‘centrista radicale’, il moderato e riformista Monti che in questi mesi ha lavorato a</p><p><hi rend="#b">Palazzo Chigi</hi>a rendere esplicita la propria rinnovata disponibilità di servizio, chi sogna un’altra politica e un’altro bipolarismo rispetto a quello degli ultimi 18 anni, chi è disposto ad aiutare l’</p><p><hi rend="#b">Italia</hi>a incamminarsi su una via nuova e ben tracciata ha occasione e motivi per farsi sentire. E, a sua volta, farsi apprezzare”. Insomma, un cambio di rotta rispetto ai due decenni in cui il dibattito politico è ruotato intorno alla figura di</p><p><hi rend="#b">Silvio Berlusconi</hi>.</p><p>Ai microfoni del <hi rend="#i">Tg1</hi>, Bertone ha inoltre commentato la situazione del Paese e di questo <hi rend="#b">Natale</hi>, diviso tra <hi rend="#b">crisi economica</hi> e <hi rend="#b">campagna elettorale</hi>: ”E’ un momento molto difficile – ha detto-, lo sento anche dalle molte famiglie che chiedono aiuto, io vorrei sottolineare subito una cosa, se il tessuto sociale delle nostre comunità non si è ancora lacerato inesorabilmente questo è merito soprattutto del valore portante delle famiglie”. Il quotidiano dei vescovi, invece, pone l’accento su ”<hi rend="#b">serietà</hi> e chiarezza, oltre ogni convenienza” e Tarquinio dice di “condividere” “molte delle impegnative cose” dette dal premier dimissionario e di “apprezzare specialmente le pressanti sottolineature sulla grande questione dell”inverno demografico’ di un’<hi rend="#b">Italia</hi> sempre <hi rend="#b">più vecchia</hi>”, che “non riesce a mettere al mondo <hi rend="#b">figli</hi>”, e sulla questione “del ruolo da protagonista che la <hi rend="#b">donna</hi> (…) deve poter svolgere”.</p><p>“Non sapremmo dire, oggi, a caldo – scrive il direttore del giornale dei vescovi – quanto sarà raccolto dell’esigente <hi rend="#b">appello</hi> che il professor Monti ha rivolto alle forze e ai soggetti sociali e politici”, ma “pensiamo che sia un appello serio e utile. E sappiamo che il ragionamento di Monti somiglia ai <hi rend="#b">pensieri</hi>, alla fatica e alle attese di tanti <hi rend="#b">italiani</hi>”. Quanto a un possibile impegno diretto di Monti “nell’agone politico”, “ci pare di capire – afferma Tarquinio – che, in cuor suo, Mario Monti una scelta l’abbia già fatta: tra una <hi rend="#b">convenienza</hi> personale e una scelta <hi rend="#b">moralmente</hi> motivata un uomo che, come lui, ha un’idea alta e popolare – in ogni possibile senso – della convivenza civile e della politica non può avere troppi dubbi. Ma, come noi, anche il professore sa che nessuno può compiere da solo un’impresa comunitaria. E che ci sono fasi della vita dei Paesi (…) nelle quali forze alternative coniugano i propri sforzi anche solo su temi ben definiti nel nome dell’interesse nazionale. Ma perché questo accada, in <hi rend="#b">Italia</hi>, occorre che ci siano almeno due buoni e grandi pilastri in un quadro politico rinnovato”.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>