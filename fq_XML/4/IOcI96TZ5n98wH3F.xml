<doc sitename="Il Fatto Quotidiano" title="Napolitano: &quot;Governo arrivi a scadenza naturale. Al voto con regole nuove&quot; - Il Fatto Quotidiano" author="RQuotidiano" date="2012-10-30" url="http://www.ilfattoquotidiano.it/2012/10/30/napolitano-governo-avanti-fino-a-naturale-fine-legislatura/398144/" hostname="ilfattoquotidiano.it" description="Il governo “lavori fino alla scadenza della legislatura” e, a quel punto, si torni alle urne in primavera con regole nuove. Il presidente della Repubblica Giorgio Napolitano, nel corso della cerimonia per i 150 anni della Corte dei Conti, interviene sull’orizzonte della durata dei tecnici che dovrà spingersi fino al 2013. Una scadenza che tuttavia, per …" categories="Politica" tags="Angelino Alfano;Corte dei Conti;Giorgio Napolitano;Mario Monti;Porcellum;Silvio Berlusconi" fingerprint="bd845ca1692ac468">
  <main><head rend="h1">Napolitano: “Governo arrivi a scadenza naturale. Al voto con regole nuove”</head><graphic src="https://st.ilfattoquotidiano.it/wp-content/uploads/2012/10/giorgio_napolitano_interna.jpg"/><p>Il governo “lavori fino alla scadenza della legislatura” e, a quel punto, si torni alle urne in primavera con regole nuove. Il presidente della Repubblica<hi rend="#b"> Giorgio Napolitano</hi>, nel corso della cerimonia per i 150 anni della <hi rend="#b">Corte dei Conti</hi>, interviene sull’orizzonte della durata dei tecnici che dovrà spingersi fino al 2013. <ref target="http://www.ilfattoquotidiano.it/2012/10/27/berlusconi-conferenza-stampa-diretta/395689/">Una scadenza che tuttavia, per Silvio Berlusconi, non pare affatto scontata</ref>. L’ex premier infatti era intervenuto nel fine settimana da </p><p><hi rend="#b">Villa Gernetto</hi>dove aveva spiegato di “valutare insieme ai suoi collaboratori” la possibilità di “togliere la fiducia al governo</p><p><hi rend="#b">Monti</hi>“. Posizione che,</p><p><ref target="http://www.ilfattoquotidiano.it/2012/10/29/vertice-italia-spagna-monti-se-governo-cadesse-prima-chiedetelo-ai-mercati/397283/">oltre a non preoccupare il premier</ref>, è stata sconfessata dallo stesso</p><p><hi rend="#b">Alfano</hi>che, in linea con quanto detto oggi dal capo dello Stato, ha assicurato il sostegno del</p><p><ref target="http://www.ilfattoquotidiano.it/2012/10/29/voto-sicilia-alfano-centrodestra-diviso-ha-fatto-vincere-centrosinistra/397660/">.</ref></p><hi rend="#b">Pdl</hi>a Palazzo Chigi<p>Napolitano, nel corso del suo intervento, ha indicato alcuni provvedimenti che costituiscono “materia assai rilevante per l’impegno del governo e del Parlamento” in questi ultimi mesi di legislatura e di settennato presidenziale. Oltre all’accantonamento del <hi rend="#b">Porcellum</hi>, ha invitato i partiti a “riassumere pienamente il loro ruolo” e a presentarsi agli elettori con i loro programmi “sulla base di nuove regole”. La fine naturale della legislatura è l’orizzonte a cui tendere perché si tratta di “una scadenza sufficientemente vicina per consentire alle forze politiche di prepararsi a riassumere pienamente il loro ruolo nella <hi rend="#b">vita istituzionale</hi>, sottoponendo al corpo elettorale liberamente, sulla base di nuove regole, le loro diversificate analisi e piattaforme programmatiche” in vista “delle sfide che sono davanti all’Italia e all’Europa”. </p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>