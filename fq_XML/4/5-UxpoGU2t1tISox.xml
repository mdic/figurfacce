<doc sitename="Il Fatto Quotidiano" title="Pdl, Alemanno: &quot;Ricominciare da capo. Su Roma inopportuna lista politica&quot; - Il Fatto Quotidiano" author="RQuotidiano" date="2012-10-05" url="http://www.ilfattoquotidiano.it/2012/10/05/pdl-alemanno-ricominciare-da-capo-su-roma-inopportuna-lista-politica/373415/" hostname="ilfattoquotidiano.it" description="Un partito in dissoluzione il Pdl, anche perché orma quasi impresentabile. Gianni Alemanno, sindaco di Roma da giorni impegnato in riunione con gli ex An per tentare una riorganizzazione, è esplicito quando dice che non sarebbe opportuno presentarsi, almeno su Roma, con la lista Pdl. L’inchiesta sui fondi della regione Lazio con l’ex capogruppo Franco Fiorito …" categories="Politica" tags="Franco Fiorito;Gianni Alemanno;Mario Monti;PDL;Regione Lazio;Silvio Berlusconi" fingerprint="2b8b903c6d4a2337">
  <main>
    <head rend="h1">Pdl, Alemanno: “Ricominciare da capo. Su Roma inopportuna lista politica”</head>
    <graphic src="https://st.ilfattoquotidiano.it/wp-content/uploads/2012/09/alemanno-berlusconi-interna-nuova.jpg"/>
    <p><ref target="http://www.ilfattoquotidiano.it/2012/10/03/pdl-di-berlusconi-si-dissolve-manette-ruberie-e-scissioni-cosi-muore-partito/370997/">Un partito in dissoluzione il Pdl, anche perché orma quasi impresentabile</ref>. </p>
    <p><hi rend="#b">Gianni Alemanno</hi>, sindaco di Roma da giorni impegnato in riunione con gli ex An per tentare una riorganizzazione, è esplicito quando dice che non sarebbe</p>
    <p><hi rend="#b">opportuno</hi>presentarsi, almeno su</p>
    <p><hi rend="#b">Roma</hi>, con la lista Pdl.</p>
    <p><ref target="http://www.ilfattoquotidiano.it/2012/10/02/fondi-lazio-arrestato-fiorito-ex-capogruppo-regionale-pdl/369795/">L’inchiesta sui fondi della regione Lazio con l’ex capogruppo Franco Fiorito finito in carcere per essersi intascato 1,3 milioni di euro</ref>è solo l’ultimo colpo al partito di Silvio Berlusconi “bombardato” da scandali infiniti. Soprattutto nel</p>
    <p><hi rend="#b">Lazio</hi>ci sono</p>
    <p><hi rend="#b">segnali negativi,</hi>secondo il primo cittadino della Capitale (</p>
    <p><ref target="http://www.ilfattoquotidiano.it/2012/10/02/ndrangheta-alemanno-testimone-ho-conosciuto-lampada-ma-e-vago-ricordo/370120/">l’altro giorno testimone in un processo di ‘ndrangheta a Milano</ref>, ndr), e “quindi bisogna presentarsi con una situazione rinnovata”.</p>
    <p>Alemanno, ospite del programma Sky “Un caffèc on… “, ritiene che il <hi rend="#b">Popolo delle Libertà</hi> vada azzerato per avere un vero <hi rend="#b">rinnovamento</hi> e “senza quel rinnovamento, il centro destra può scomporsi. Dobbiamo ricominciare da capo – aggiunge – e non fare solo operazioni di<hi rend="#b"> lifting</hi>. O si fa sul serio o ognuno per conto proprio”. Per Alemanno l’ipotesi principale ,anche a livello nazionale, “rimane una <hi rend="#b">rifondazione del Pdl</hi> in un nuovo soggetto politico. Come opzione ulteriore c’è quella della <hi rend="#b">scomposizione geografica</hi>” e in questa rientra “l’ipotesi della<hi rend="#b"> lista civica del centro-sud</hi>’’. In quest’ottica “comincerò da <hi rend="#b">Bari</hi> un tour che mi porterà anche in altre città italiane per un confronto nei diversi contesti territoriali per attirare quel mondo di centrodestra che cerca punti di riferimento”.</p>
    <p><ref target="http://www.ilfattoquotidiano.it/2012/10/04/regioni-tagli-poltrone-finanziamenti-monti-danni-incalcolabili-dagli-scandali/372619/">Riferendosi poi alle misure varate dal Governo per abbattere i costi della politica </ref>l’ex ministro delle Politiche agricole ricorda che “i comuni hanno pagato tantissimo dal punto di vista dei tagli, ma nessun passo indietro sulla responsabilità personale. Siamo strettissimi, dobbiamo approvare il</p>
    <p><hi rend="#b">bilancio,</hi>ma il comune di Roma non è a rischio dissesto. Roma è solida”. Alla domande se anche in Campidoglio esistono casi Fiorito “Direi proprio di no” risponde. E poi su</p>
    <p><hi rend="#b">Monti</hi>e sull’ipotesi ventilata, smentita e poi ritornata in auge, di un bis del governo del Professore Alemanno esprime il suo auspicio: “Mi auguro che il premier Monti faccia una</p>
    <p><hi rend="#b">scelta politica,</hi>che non può che essere di</p>
    <p><hi rend="#b">centrodestra</hi>“. Anche perché il già rettore dell’Università Bocconi di Milano per il sindaco è “un uomo culturalmente di centrodestra”. “Non si tratta di tirare la giacca di Monti da una parte o dall’altra, perché già altre forze politiche lo hanno fatto e sono rimaste spiazzate. L’importante è che ci sia un</p>
    <p><hi rend="#b">confronto</hi>tra le forze politiche, soprattutto di tipo programmatico, così che Monti possa fare una</p>
    <p><hi rend="#b">scelta politica</hi>“.</p>
    <p><ref target="http://www.ilfattoquotidiano.it/2012/10/04/berlusconi-archiviamo-pdl-pronto-nuovo-progetto/373224/">Solo ieri Silvio Berlusconi ai suoi fedelissimi si era detto “Pronto ad archiviare il Pdl” e inaugurare “nuovo progetto”</ref>. Nel corso del vertice l’ex premier non aveva dato altre spiegazioni, limitandosi a dire che che il partito così com’è non funziona più. Nelle ultime ore l’ex premier anche incontrato numerosi protagonisti della nascita di </p>
    <p><hi rend="#b">Forza Italia,</hi>tra cui anche</p>
    <p><hi rend="#b">Beppe Pisanu</hi>, in contatto da tempo con i centristi. Il prossimo 2 dicembre potrebbe essere la giornata in cui il Cavaliere potrebbe presentarsi di nuovo sulla scena politica. Nel giorno del</p>
    <p><hi rend="#b">ballottaggio</hi>per le primarie del Pd, Berlusconi la sua ennesima creatura che si chiamerà “L’Italia del centrodestra”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>