<doc sitename="Il Fatto Quotidiano" title="Crimi, proposta a Napolitano: &quot;Se cade il governo Letta, dia l'incarico al M5s&quot; - Il Fatto Quotidiano" author="RQuotidiano" date="2013-08-19" url="http://www.ilfattoquotidiano.it/2013/08/19/crimi-propone-a-napolitano-se-cade-governo-letta-dia-lincarico-al-m5s/687014/" hostname="ilfattoquotidiano.it" description="Se cade il governo delle ‘larghe intese‘ “noi siamo pronti a governare”. Parola di Vito Crimi, ex capogruppo al Senato del Movimento 5 stelle, che sulle pagine del Corriere avanza la candidatura del movimento a guidare un nuovo esecutivo. Non si tratta dell’apertura politica ad un’alleanza, almeno programmatica, col Partito Democratico, che da giorni si …" categories="Politica" tags="Alessandra Moretti;Beppe Grillo;Movimento 5 Stelle;PD;PDL;Silvio Berlusconi;Vito Crimi" fingerprint="2d2fba78dd0f7125">
  <main>
    <head rend="h1">Crimi, proposta a Napolitano: “Se cade il governo Letta, dia l’incarico al M5s”</head>
    <graphic src="https://st.ilfattoquotidiano.it/wp-content/uploads/2013/04/crimi.jpg"/>
    <p>Se cade il governo delle ‘<hi rend="#b">larghe intese</hi>‘ “noi siamo pronti a governare”. Parola di <hi rend="#b">Vito Crimi</hi>, ex capogruppo al Senato del <hi rend="#b">Movimento 5 stelle</hi>, che sulle pagine del Corriere avanza la candidatura del movimento a guidare un nuovo esecutivo.</p>
    <p>Non si tratta dell’apertura politica ad un’alleanza, almeno programmatica, col <hi rend="#b">Partito Democratico</hi>, che da giorni si vocifera in caso di rottura col Pdl. Ma le dichiarazioni di Crimi ribadiscono l’ipotesi – a cui Berlusconi e il <hi rend="#b">Pdl</hi> guardano con sempre maggiore preoccupazione – che il ritorno al voto potrebbe non essere l’unica e conseguente <hi rend="#b">soluzione</hi>, in caso di sfiducia a Letta. Anzi. Ieri <ref target="http://www.ilfattoquotidiano.it/2013/08/18/moretti-pd-avvisa-pdl-se-cade-governo-possibile-letta-bis-con-altra-maggioranza/686645/">la deputata Pd Alessandra Moretti aveva parlato di un possibile ‘Letta bis’, con un’altra maggioranza senza il Pdl</ref>. Oggi </p>
    <p><hi rend="#b">Crimi</hi>suggerisce che a guidare il prossimo, eventuale governo sia proprio il</p>
    <p><hi rend="#b">M5s</hi>. “Adesso abbiamo un’autorevolezza e un’esperienza che prima, da esordienti, non potevamo avere”, spiega il senatore a Repubblica. Che si rivolge direttamente al Capo di Stato, a cui spetterebbe decidere in caso di crisi governativa: “</p>
    <p><hi rend="#b">Napolitano</hi>ci dia un mandato esplorativo. Proponiamo due, tre, cinque punti base. E poi si torna al</p>
    <p><hi rend="#b">voto</hi>“.</p>
    <p>Certo, le parole di Crimi non anticipano alcuna <hi rend="#b">rivoluzione</hi> rispetto a quanto ripetuto costantemente da <hi rend="#b">Beppe Grillo</hi> e dai suoi parlamentari. Nessuna <hi rend="#b">alleanza</hi> strutturata, solo una proposta <hi rend="#b">trasversale</hi> al parlamento, “saltando i filtri della partitocrazia: “Noi lavoriamo molto con i colleghi di altri partiti, dal Pd a Sel, ma come pure del Pdl. Ci troviamo nelle commissioni, scopriamo di condividere molte cose”, aggiunge Crimi. I punti su cui trovare un <hi rend="#b">accordo</hi> sarebbero già sul tavolo: “<hi rend="#b">Legge elettorale</hi>, reddito di cittadinanza e misure per le piccole e medie imprese”. Anche la scelta del <hi rend="#b">premier</hi> a cui affidare la guida dell’esecutivo non sarebbe un problema: “Una personalità <hi rend="#b">esterna</hi> al Movimento, sul solco dei nomi che uscirono fuori dalle Quirinarie”, da far eleggere agli iscritti sul web. </p>
    <p>Nonostante dunque anche ieri da Rimini, dal meeting di Comunione e Liberazione, <ref target="http://www.ilfattoquotidiano.it/2013/08/18/meeting-di-rimini-napolitano-e-letta-inaugurano-lappuntamento-di-cl/686688/">il premier Enrico Letta abbia ribadito la necessità di dare continuità al suo esecutivo</ref> per il bene dell’Italia, le speculazioni su un’eventuale alternativa al suo governo si moltiplicano. A dettarle, è soprattutto la possibilità che </p>
    <p><hi rend="#b">Silvio Berlusconi</hi>, messo alle strette dalla condanna in via definitiva e dalla discussione sulla decadenza da senatore, voglia far saltare il banco e tornare subito alle urne. Il</p>
    <p><hi rend="#b">Pdl</hi>, però, rischia di far male i conti e di abbandonare questo governo per ritrovarsi all’</p>
    <p><hi rend="#b">opposizione</hi>del prossimo. Anche secondo il Corriere della Sera, infatti, “l’aria è molto</p>
    <p><hi rend="#b">diversa</hi>dall’inizio della legislatura” nei banchi grillini, e il ritorno alle urne “in questo momento non sarebbe in cima neanche dei pensieri di Grillo e</p>
    <p><hi rend="#b">Casaleggio</hi>“.</p>
    <p>Ma il Corriere si spinge ancora più in là, e tratteggia uno scenario in cui potrebbero non essere solo i grillini a dare il là ad un nuovo governo alternativo alle ‘larghe intese’. Dal senatore Pd, <hi rend="#b">Felice Casson</hi>, ieri è arrivata una “strana profezia”: “Se <hi rend="#b">Berlusconi</hi> rompe, un gruppetto più o meno grande di suoi senatori potrebbe <hi rend="#b">smarcarsi</hi>“. In fondo, conclude il Corriere, “basterebbe una ventina di senatori per far nascere un <hi rend="#b">nuovo esecutivo</hi> con lo stesso premier uscente”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>