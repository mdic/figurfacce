<doc sitename="Il Fatto Quotidiano" title="Grazia a Berlusconi, il dietrofront di Dell'Utri: &quot;Non ne so un tubo&quot; - Il Fatto Quotidiano" author="RQuotidiano" date="2013-11-09" url="http://www.ilfattoquotidiano.it/2013/11/09/grazia-a-berlusconi-il-dietrofront-di-dellutri-non-ne-so-un-tubo/771835/" hostname="ilfattoquotidiano.it" description="La domanda sulla grazia a Silvio Berlusconi “è stata un trappolone, io non so un tubo”. O, come spiega all’Huffington Post, “un c….o”. Marcello Dell’Utri fa marcia indietro sulle sue dichiarazioni di venerdì sera a Virus su RaiDue, dove aveva parlato di una domanda per il provvedimento di clemenza presentata dai figli del Cavaliere. “Nicola Porro …" categories="Politica" tags="Grazia;Huffington Post;Marcello Dell’Utri;Maurizio Gasparri;Niccolò Ghedini;Quirinale;Silvio Berlusconi;Virus" fingerprint="639bc421f80a6609">
  <main>
    <head rend="h1">Grazia a Berlusconi, il dietrofront di Dell’Utri: “Non ne so un tubo”</head>
    <graphic src="https://st.ilfattoquotidiano.it/wp-content/uploads/2013/11/marcello-dellutri.jpg"/>
    <p>La domanda sulla <hi rend="#b">grazia</hi> a <hi rend="#b">Silvio Berlusconi</hi> “è stata un trappolone, io non so un tubo”. O, come spiega all’<hi rend="#i">Huffington Post</hi>, “un c….o”. <ref target="http://www.ilfattoquotidiano.it/2013/11/09/grazia-a-berlusconi-dellutri-chiesta-dai-5-figli-smentita-di-quirinale-e-ghedini/771527/"> Marcello Dell’Utri fa marcia indietro sulle sue dichiarazioni di venerdì sera a Virus su RaiDue</ref>, dove aveva parlato di una domanda per il provvedimento di clemenza presentata dai figli del </p>
    <p><hi rend="#b">Cavaliere</hi>. “Nicola Porro – spiega all’</p>
    <p><hi rend="#i">Ansa</hi>l’ex senatore – ha voluto fare il piccolo Santoro, un Santoro a scartamento ridotto. E mi ha fatto buttare un po’ di merda addosso”. Dell’Utri, che confessa di essere “un po’ arrabbiato”, accusa poi il giornalista di avere generato “un grande equivoco”. “Io – dice – ho risposto alle domande di Porro pensando che lui avesse la notizia della domanda di grazia, le mie erano solo considerazioni generiche. Ma non so nulla della grazia. Andate a rivedere la trasmissione”. [brightcove]2822541554001[/brightcove]</p>
    <p>Ad <hi rend="#b">Arcore</hi>, però, quello che più avrebbe infastidito il Cavaliere, scrive l’<hi rend="#i">Huffington Post</hi>, sarebbe stata la netta smentita di <hi rend="#b">Niccolò Ghedini</hi>. Il legale, infatti, ha spiegato che la domanda di grazia non è stata presentata, né lo sarà in futuro. Secondo l’ex premier, dal punto di vista politico, sarebbe più opportuno lasciare aperta la possibilità del gesto di clemenza da parte del <hi rend="#b">Capo dello Stato</hi>. </p>
    <p>Sulla vicenda interviene anche il vicepresidente del Senato <hi rend="#b">Maurizio Gasparri</hi>, che conferma: ”La notizia della <hi rend="#b">grazia</hi> è già stata smentita, e non c’è una pratica per ora presentata: la vicenda è frutto della eccessiva proliferazione dei<hi rend="#i"> talk show</hi> che devono inseguire notizie, ma, al di là di questo – aggiunge -, il <hi rend="#b">Quirinale</hi> deve porsi il problema poiché nei confronti di <hi rend="#b">Berlusconi</hi> l’accanimento giudiziario c’è stato”. “Oggi ci sono molti talk show – prosegue – che devono trovare il modo di tirar fuori delle notizie, quindi beccano Dell’Utri per strada e lo intervistano, e siccome è una fonte autorevole, la notizia circola”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>