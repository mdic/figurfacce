<doc sitename="Il Fatto Quotidiano" title="Berlusconi, otto proposte &quot;choc&quot;: via finanziamento ai partiti e Imu - Il Fatto Quotidiano" author="RQuotidiano" date="2013-04-06" url="http://www.ilfattoquotidiano.it/2013/04/06/berlusconi-ecco-otto-proposte-via-al-finanziamento-pubblico/553889/" hostname="ilfattoquotidiano.it" description="E’ il cavallo di battaglia del M5S e Beppe Grillo ne ha fatto uno dei punti principali del programma, era ed è uno degli argomenti preferiti del rottamatore Matteo Renzi e il Cavaliere, mentre tutti tentennano, se ne appropria. Si impossessa dell’idea anti casta: l’abolizione del finanziamento pubblico. ”Mentre le altre forze politiche sembrano impegnate …" categories="Politica" tags="Finanziamento ai Partiti;Imu;Silvio Berlusconi" fingerprint="b7ad1db0613aea23">
  <main>
    <head rend="h1">Berlusconi, otto proposte “choc”: via finanziamento ai partiti e Imu</head>
    <graphic src="https://st.ilfattoquotidiano.it/wp-content/uploads/2013/03/pdl-berlusconi-interna-nuova.jpg" alt="Silvio Berlusconi"/>
    <p><ref target="http://www.ilfattoquotidiano.it/2013/03/29/m5s-grillo-via-irap-con-tagli-costi-politica-salviamo-dal-baratro-pmi/546344/">E’ il cavallo di battaglia del M5S</ref> e <hi rend="#b">Beppe Grillo</hi> ne ha fatto uno dei punti principali del programma, era ed è uno degli <ref target="http://www.ilfattoquotidiano.it/2013/03/12/finanziamento-pubblico-renzi-insiste-bersani-disponibili-a-nuova-logica/527848/">argomenti preferiti del rottamatore Matteo Renzi </ref>e il Cavaliere, mentre tutti tentennano, se ne appropria. Si impossessa dell’idea anti casta: l’</p>
    <p><hi rend="#b">abolizione del finanziamento pubblico</hi>. ”Mentre le altre forze politiche sembrano impegnate a perdere tempo”, si legge sul sito del Popolo delle Libertà dal 13 aprile ecco “le ‘8 proposte choc’ che hanno portato la coalizione a un soffio dalla vittoria”. In realtà si va oltre. Perché sembra l’ennesimo tassello che fa apparire</p>
    <p><hi rend="#b">Pier Luigi Bersani</hi>circondato: da Renzi, da Grillo e ora da Berlusconi. Bersani è rimasto l’unico, insomma, che dice pubblicamente che il finanziamento pubblico ai partiti non deve essere cancellato. Un apparente accerchiamento che ha visto un altro inaspettato protagonista,</p>
    <p><hi rend="#b">Dario Franceschini</hi>: di fronte ai problemi del Paese “serve un atto di coraggio: non ho proposto un governissimo con la Bindi e La Russa, ma un governo di transizione sostenuto da avversari per fare cose urgenti come la legge elettorale o provvedimenti di sostegno all’economia”.</p>
    <p><ref target="http://www.ilfattoquotidiano.it/2013/04/06/pd-bindi-vs-bersani-da-franceschini-ok-a-berlusconi-renzi-nessuno-vuole-votare/553471/">Ulteriore conferma di quello che già aveva detto oggi al</ref>. “Il Pd è un grande partito – continua l’ex capogruppo alla Camera – non ha mai avuto nè avrà mai un capo-padrone ma un leader. Il problema è tenerlo unito e questo dev’essere lo spirito di tutti, perché non possiamo permetterci il lusso di divisioni. Dobbiamo affrontare i problemi degli italiani, sennò non ci perdonano”.</p>
    <hi rend="#i">Corriere della Sera</hi>
    <p>Così l’ex presidente del Consiglio approfitta dello stallo e lancia le sue idee, definite “choc”, ma già ampiamente utilizzate nel pieno della campagna elettorale. Aggiunge, però, un argomento sul quale il Pd non ha dato segni univoci (basti pensare <ref target="http://tv.ilfattoquotidiano.it/2013/03/13/boccia-senza-finanziamento-pubblico-pd-chiude-e-stronca-grillo/224579/">alle dichiarazioni di Boccia: “Senza finanziamento il Pd chiude”</ref> e alle indecisioni di <hi rend="#b">Pierluigi Bersani</hi>:<ref target="http://tv.ilfattoquotidiano.it/2013/03/17/bersani-eliminare-alla-radice-finanziamento-ai-partiti-non-esiste/225110/"> che, come detto, prima la escludeva categoricamente</ref> mentre negli ultimi giorni sembra prenderla in considerazione sotto la spinta del sindaco di Firenze. ”Sono otto proposte concrete, che avranno un immediato impatto positivo sull’<hi rend="#b">economia reale</hi> e sulla società – sottolinea Berlusconi – soprattutto per quanto riguarda la creazione di <hi rend="#b">nuovi posti di lavoro</hi>. Otto punti su cui si sono espressi i cittadini e che porteremo avanti con impegno quotidiano nel nostro lavoro parlamentare”.</p>
    <p>Gli otto <hi rend="#b">disegni di legge</hi> sono già pronti per essere presentati al Senato e saranno illustrati il 13 aprile a Bari. Tra questi c’è un altro cavallo di battaglia della proposta politica berlusconiana, cioè l’abolizione dell’Imu sulla prima casa e la restituzione di quanto pagato nel 2012, al centro della campagna elettorale del Pdl e probabilmente uno dei “motori” che hanno portato il centrodestra a sfiorare un sorpasso sognato ma insperato. Tra gli altri punti “choc” proposti da Berlusconi ci sono anche la riforma fiscale e la revisione dei poteri di Equitalia “con particolare riferimento alle sanzioni, alle maggiorazioni di interessi e ai meccanismi di rateizzazione”. In tema di lavoro detrazioni (sottoforma di credito d’imposta) per i primi 5 anni di contributi e esenzione dell’Irpef sul salario in caso di nuove assunzioni a tempo indeterminato di giovani, disoccupati e cassintegrati. Infine la riforma della giustizia e le riforme istituzionali a partire dalla <hi rend="#b">revisione della Costituzione</hi> anche in direzione dell’elezione diretta del presidente della Repubblica e di rafforzamento dei poteri del capo del governo.</p>
    <p>“Queste nostre proposte – sottolinea il Cavaliere – hanno in sé la forza di un cambio di passo, di uno shock istituzionale ed economico, che tende da un lato, allo sviluppo e al rilancio della nostra economia e, dall’altro, al ritorno della fiducia nello Stato, il cui compito resta quello di creare le condizioni adatte perché i cittadini possano realizzare le proprie ambizioni e i propri progetti”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>