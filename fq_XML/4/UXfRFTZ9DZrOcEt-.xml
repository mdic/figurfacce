<doc sitename="Il Fatto Quotidiano" title="Travaglio e Santoro ricordano quando Berlusconi pulì la sedia del direttore del Fatto: &quot;Perse 6 milioni e mezzo di voti&quot;. Su La7 - Il Fatto Quotidiano" author="F Q" date="2023-06-13" url="https://www.ilfattoquotidiano.it/2023/06/13/travaglio-e-santoro-ricordano-quando-berlusconi-puli-la-sedia-del-direttore-del-fatto-perse-6-milioni-e-mezzo-di-voti-su-la7/7192454/" hostname="ilfattoquotidiano.it" description="Michele Santoro e Marco Travaglio rievocano la celebre puntata di Servizio Pubblico, andata in onda il 10 gennaio 2013 e avente per protagonista unico Silvio Berlusconi. Nel corso di Otto e mezzo (La7) entrambi i giornalisti invitano a guardare l’intera trasmissione, di cui si ricorda solo la scena in cui l’ex Cavaliere pulisce la sedia …" categories="La7" tags="Giorgia Meloni;Marco Travaglio;Michele Santoro;Servizio Pubblico;Silvio Berlusconi" fingerprint="aaaec22e9247c205">
  <main>
    <p><hi rend="#b">Michele Santoro e Marco Travaglio</hi> rievocano la celebre puntata di <hi rend="#i"> Servizio Pubblico</hi>, andata in onda il 10 gennaio 2013 e avente per protagonista unico </p>
    <p><hi rend="#b">Silvio Berlusconi</hi>. Nel corso di</p>
    <p>
      <ref target="http://www.la7.it/ottoemezzo">(La7) entrambi i giornalisti invitano a guardare</ref>
    </p>
    <hi rend="#b">Otto e mezzo</hi>
    <p><ref target="https://www.youtube.com/watch?v=uP7QL7zd5x8">l’intera trasmissione</ref>, di cui si ricorda solo la scena in cui l’ex Cavaliere pulisce la sedia su cui era seduto il direttore del</p>
    <p>
      <hi rend="#i">.</hi>
    </p>
    <hi rend="#b">Fatto Quotidiano</hi>
    <p>“Quella trasmissione era un po’ come la partita Italia-Germania – spiega Santoro – perché<hi rend="#b"> fece il 33% di ascolti su La7</hi>, il che equivaleva al 95% su Rai Uno. Quella sera Berlusconi era molto teso e preoccupato, tanto che dietro le quinte c’era<hi rend="#b"> Zangrillo</hi> che lo vigilava con grande attenzione. E io, che sono soprattutto un uomo di spettacolo come lo era Berlusconi, ero preoccupato per l’andamento della serata, perché temevo che Berlusconi crollasse”.</p>
    <p>E continua: “Infatti ho fatto un inizio molto stuzzicante e allegro per tirare su Berlusconi. Poi lui è venuto fuori da protagonista qual era e si è preso anche la sua scena. <hi rend="#b">Ma dopo quella puntata ha perso molti voti</hi>. A un certo punto, durante l’intervallo pubblicitario, lui mi ferma, <hi rend="#b">mi tira per la giacca e mi fa: ‘Michele, ma come ci stiamo divertendo’.</hi> Questo ti dice come era il personaggio. <hi rend="#b">L’empatia di cui parla Bersani è proprio questa</hi>. Era appena morto mio padre e appena glielo dissi, mi mise la testa sulla spalla e cominciò a piangere a dirotto. Poi ovviamente – sottolinea – <hi rend="#b">Berlusconi ha fatto tante cose che non gli posso perdonare e che non gli perdonerò mai.</hi> Non sono cattolico e non è da me il perdono, ma avremo tanto tempo per parlare di una figura così complessa”.</p>
    <p>Gli fa eco Travaglio: “La scena della sedia non la vissi in diretta perché fui l’unico in quella sera a scoprirlo dopo. Quando Berlusconi mi fece alzare, io mi girai per salire su una torre nello studio e quindi non vidi quello che successe. <hi rend="#b">Quello fu un colpo di teatro</hi>. Tra l’altro, Berlusconi era un uomo che ha portato il teatro in televisione. <hi rend="#b">Io feci ben due interventi con cui gli dissi in faccia tutte le cose che nessuno in tv in questi 30 anni ha mai osato dirgli.</hi> E non solo – conclude – nessuno ricorda neppure il seguito di quella trasmissione, perché <hi rend="#b">ancora oggi c’è qualche frescone che dice che Berlusconi guadagnò un sacco di punti</hi>. In realtà, <hi rend="#b">Berlusconi perse 6 milioni e mezzo di voti alle elezioni che si tennero il mese successivo</hi>. E non è assolutamente vero che la vittoria della Meloni sia la vittoria di Berlusconi ma è la sua più grande sconfitta. <hi rend="#b">Berlusconi disprezzava la Meloni</hi>“.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>