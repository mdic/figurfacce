<doc sitename="Il Fatto Quotidiano" title="Berlusconi ai servizi sociali: fotomontaggi e ironia sui social network - Il Fatto Quotidiano" author="RQuotidiano" date="2014-04-10" url="http://www.ilfattoquotidiano.it/2014/04/10/berlusconi-ai-servizi-sociali-fotomontaggi-e-ironia-sui-social-network/947430/" hostname="ilfattoquotidiano.it" description="Silvio in stile Mami di Via con Vento che pulisce casa di fianco a Dudù, Silvio che suona la fisarmonica al centro anziani e Silvio che accompagna l’elettore in sedia a rotelle a votare per Matteo Renzi. Su Facebook e Twitter sono tanti i fotomontaggi e le battute che ironizzano sull’ex premier, nel fatidico giorno …" categories="Media" tags="Facebook;Milano;Servizi Sociali;Silvio Berlusconi;Social Network;X - Twitter" fingerprint="a4b15c0e4aac23b3">
  <main>
    <head rend="h1">Berlusconi ai servizi sociali: fotomontaggi e ironia sui social network</head>
    <p>Silvio in stile <hi rend="#i">Mami</hi> di <hi rend="#i">Via con Vento</hi> che pulisce casa di fianco a <hi rend="#b">Dudù</hi>, Silvio che suona la fisarmonica al centro anziani e Silvio che accompagna l’elettore in sedia a rotelle a votare per <hi rend="#b">Matteo Renzi</hi>. Su <hi rend="#b">Facebook</hi> e <hi rend="#b">Twitter</hi> sono tanti i fotomontaggi e le battute che ironizzano sull’ex premier, <ref target="http://www.ilfattoquotidiano.it/2014/04/10/berlusconi-ai-servizi-sociali-udienza-in-tribunale-e-il-pg-di-milano-dice-si/947029/">nel fatidico giorno dell’udienza davanti al Tribunale di Sorveglianza di Milano, chiamato a decidere sull’affidamento in prova ai servizi sociali</ref>. </p>
    <p>Su <hi rend="#b">Twitter</hi> sono centinaia <ref target="https://twitter.com/search?q=%23BerlusconiServiziSociali&amp;src=tren">le battute con l’hashtag #BerlusconiServiziSociali</ref>. “Me lo vedo con l’ orda di anziani che gli dice ‘in tv ti facevo più giovane'”, scrive </p>
    <p><hi rend="#i">Massimo</hi>, e ancora “Berlusconi si occuperà di assistenza ai disabili, dall’alto della sua ventennale esperienza sul campo”, “Silvio ricordati le carte per la briscola”. Umana solidarietà di numerosi</p>
    <p><hi rend="#b">utenti</hi>nei confronti degli anziani che forse vedranno entrare nella struttura che li ospita l’ex</p>
    <p><hi rend="#b">Cavaliere</hi>(“Non ho capito che crimine hanno commesso quegli anziani da scontare la pena con Berlusconi?”, “Motiverà disabili. Tradotto: romperà le palle con la rivoluzione liberale pure a quei poveracci”, “Poveri vecchietti”, “Massima solidarietà a tutti quegli anziani che saranno costretti a sopportare le sue barzellette”, “Povere anziane! Tutte vestite da infermiera, suora o poliziotta!”) e un senso di</p>
    <p><hi rend="#b">ingiustizia</hi>diffuso (“La tristezza è che se inculi un paese per 20 anni poi al massimo ti mandano a gestire pappagalli e dentiere”, twitta</p>
    <p><hi rend="#i">Erre Ci</hi>e Su Facebook</p>
    <p><hi rend="#i">Vincenzo</hi>osserva: “Se frodo il</p>
    <p><hi rend="#b">fisco</hi>per 10 milioni fanno stare anche me un anno con i vecchietti?”).</p>
    <p>C’è chi avverte sui rischi di un suo eventuale <hi rend="#i">impegno</hi> sociale (“Se chiede di poter andare tra le nigeriane in strada non è per toglierle dal giro, non cascateci”, “c’è il rischio che a lavare piedi agli anziani si convinca di essere <hi rend="#b">Dio</hi>“). Alcuni propongono una pena alternativa (“Otto mesi ad assistere anziani? Facciamo una settimana con la loro pensione”). Nota amara di <hi rend="#i">Gian Piero</hi> che si rivolge direttamente all’<hi rend="#i">affidato</hi>: “Quando vedrai gli anziani fatti un esame di coscienza se ancora ce l’hai e guardali bene come li hanno ridotti 20 anni della tua politica. E ricordati, anche te sei un vecchio”. Infine <hi rend="#i">Mauro</hi> che suggerisce la conclusione impossibile: “Avremmo fatto un servizio sociale se lo avessimo messo in galera”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>