<doc sitename="Il Fatto Quotidiano" title="Grillo alla Bild: &quot;Italia in bancarotta in autunno. Berlusconi? E' finito&quot; - Il Fatto Quotidiano" author="RQuotidiano" date="2013-04-23" url="http://www.ilfattoquotidiano.it/2013/04/23/grillo-alla-bild-italia-in-bancarotta-in-autunno-berlusconi-e-finito/572675/" hostname="ilfattoquotidiano.it" description="“Fra settembre e ottobre allo Stato finiranno i soldi, e sarà difficile pagare pensioni e stipendi”. Beppe Grillo, in un’intervista al tabloid tedesco Bild ne è certo: ”L’Italia in autunno va in bancarotta”, destino che toccherà anche “alle piccole e medie imprese“. Il leader del Movimento 5 Stelle parla anche dell’attuale situazione politica e spiega: “Berlusconi è …" categories="Politica" tags="Beppe Grillo;Giorgio Napolitano;Movimento 5 Stelle;Silvio Berlusconi" fingerprint="15ce10acf31e4fe1">
  <main>
    <head rend="h1">Grillo alla Bild: “Italia in bancarotta in autunno. Berlusconi? E’ finito”</head>
    <graphic src="https://st.ilfattoquotidiano.it/wp-content/uploads/2013/04/grillo_interna.jpg"/>
    <p>“Fra settembre e ottobre allo <hi rend="#b">Stato</hi> finiranno i soldi, e sarà difficile pagare pensioni e stipendi”. <ref target="http://www.bild.de/politik/ausland/giuseppe-piero-grillo/interview-politiker-komiker-italien-krise-30109800.bild.html"> Beppe Grillo, in un’intervista al tabloid tedesco Bild ne è certo</ref>: ”L’Italia in autunno va in bancarotta”, destino che toccherà anche “alle </p>
    <p><hi rend="#b">piccole e medie imprese</hi>“. Il leader del</p>
    <p><hi rend="#b">Movimento 5 Stelle</hi>parla anche dell’attuale situazione politica e spiega: “Berlusconi è finito”.</p>
    <p><ref target="http://www.ilfattoquotidiano.it/2013/04/21/quirinale-dal-tutti-a-roma-alla-rinuncia-giornata-nera-della-protesta-a-5-stelle/570604/">Inoltre ribadisce quanto aveva già dichiarato nei giorni scorsi sulla rielezione di</ref>e al quotidiano tedesco spiega che si è trattato di “un subdolo colpo di Stato”.</p>
    <hi rend="#b">Napolitano</hi>
    <p>Il leader M5S è contrario anche alla politica come arte del compromesso, specie in Italia dove “sono stati fatti troppo a lungo sempre nuovi compromessi”. In più specifica che non sono i 5 Stelle a sabotare i <hi rend="#b">partiti</hi>, sono loro “a sabotare se stessi”, anche se tentano comunque di “lottare per la sopravvivenza”. “Non si può nutrire più alcuna speranza in loro – continua -. Da loro non arriva più nulla”. E’ arrivato il momento, aggiunge, in cui si assiste “alla nascita di nuovi movimenti come il mio, che vengono dal <hi rend="#b">basso</hi>”. Anche per questo in <hi rend="#b">Italia </hi>“si vive una frattura storica, poichè i vecchi partiti stanno per sparire”. </p>
    <p>Grillo inoltre auspica ironicamente “un’invasione tedesca in Italia” dove ”siedono in <hi rend="#b">Parlamento</hi> ancora 30 parlamentari condannati, con sentenze passate in giudicato, per reati gravi. A me piacerebbe avere anche persone oneste, competenti, professionali, nelle posizioni giuste”. Quella italiana è una situazione, politica ed economica, che “non è da ridere” e ha generato “una rabbia enorme” che il M5S “tiene a freno”. E tornando sulla definizione del <ref target="http://www.ilfattoquotidiano.it/2013/02/27/elezioni-napolitano-annulla-lincontro-in-germania-con-steinbruek/514797/">candidato cancelliere Spd Peer Steinbrueck</ref>, che all’indomani del voto si disse indignato dell’elezione di due comici in Italia, Grillo replica: “Come comico non la trovo un’offesa. Forse sono un ex comico? Qualche volta non so più neppure io cosa sono”. Grillo poi su Twitter scrive che il ”M5S primo assoluto” e commenta così, </p>
    <p><ref target="http://www.ilfattoquotidiano.it/2013/04/22/regionali-friuli-risultati-diretta-serracchiani-davanti-a-tondo-e-m5s/571786/">dopo i risultati del</ref>, i sondaggi a livello nazionale. Il riferimento, nel link, è ai</p>
    <hi rend="#b">Friuli</hi>
    <p><ref target="http://www.beppegrillo.it/2013/04/movimento_5_stelle_primo_assoluto.html">dati di Emg diffusi dal Tg de La7 che danno il M5S al 29,1% in crescita del 5,2%</ref>.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>