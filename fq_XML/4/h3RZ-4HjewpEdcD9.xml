<doc sitename="Il Fatto Quotidiano" title="Processo Ruby, un collegio di sole donne per il giudizio del Cavaliere - Il Fatto Quotidiano" author="RQuotidiano" date="2013-06-24" url="http://www.ilfattoquotidiano.it/2013/06/24/processo-ruby-collegio-di-sole-donne-per-giudizio-del-cavaliere/635469/" hostname="ilfattoquotidiano.it" description="Un collegio di sole donne per il Cavaliere: Carmen D’Elia, Orsola De Cristofaro, giudici a latere, Giulia Turri, presidente. Sono loro che decidono il destino processuale di Silvio Berlusconi. Carmen D’Elia, nata nel 1962 a Fragagnano, Taranto, e in magistratura dal 1991, è stata giudice nel processo sulla truffa dei derivati contro il Comune di …" categories="Giustizia" tags="Processo Ruby;Silvio Berlusconi" fingerprint="e1e1d2a0e9aa8739">
  <main>
    <head rend="h1">Processo Ruby, un collegio di sole donne per il giudizio del Cavaliere</head>
    <graphic src="https://st.ilfattoquotidiano.it/wp-content/uploads/2013/06/giudiciruby_interna-nuova.jpg"/>
    <p>Un <hi rend="#b">collegio di sole donne</hi> per il Cavaliere: Carmen D’Elia, Orsola De Cristofaro, giudici a latere, Giulia Turri, presidente. Sono loro che decidono il destino processuale di <hi rend="#b">Silvio Berlusconi</hi>. <hi rend="#b">Carmen D’Elia</hi>, nata nel 1962 a Fragagnano, Taranto, e in magistratura dal 1991, è stata giudice nel processo sulla truffa dei derivati contro il Comune di Milano, ma soprattutto era nel collegio della I sezione penale del Tribunale di Milano che il 22 novembre 2003 condannò l’avvocato <hi rend="#b">Cesare Previti</hi> a cinque anni nell’ambito del <hi rend="#b">processo Sme. </hi>D’Elia è stata anche giudice a latere – insieme alla collega Orsola De Cristofaro nel processo contro <hi rend="#b">Pier Paolo Brega Massone,</hi> l’ex primario della clinica Santa Rita. <hi rend="#b">Orsola De Cristofaro</hi> nel corso della sua carriera sia il ruolo di pubblico ministero sia quello di giudice per le indagini preliminari.</p>
    <p>La presidente del collegio è stat gip del processo milanese <hi rend="#b">Vallettopoli</hi> e dell’inchiesta che ha portato alla chiusura di alcuni locali vip di Milano per il consumo indiscriminato di droga. Nel novembre del 2008 ha rinviato a giudizio l’ex consulente Fininvest e deputato del Pdl <hi rend="#b">Massimo Maria Berruti</hi> per riciclaggio. La Cassazione aveva annullato la sentenza di condanna in secondo grado ma non aveva rinviato a nuovo giudizio perché ormai erano decorsi i termini di prescrizione. La Turri ha giudicato anche due degli assassini del finanziere <hi rend="#b">Gian Mario Roveraro</hi>, sequestrato e ucciso nel 2006, emettendo due condanne, una all’ergastolo e una a 30 anni.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>