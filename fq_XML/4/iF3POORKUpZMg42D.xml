<doc sitename="Il Fatto Quotidiano" title="B. a Servizio Pubblico, i giornali: &quot;Show del Cav&quot;, &quot;sfida appassionata&quot; - Il Fatto Quotidiano" author="RQuotidiano" date="2013-01-11" url="http://www.ilfattoquotidiano.it/2013/01/11/b-a-servizio-pubblico-giornali-show-del-cav-sfida-appassionata/466995/" hostname="ilfattoquotidiano.it" description="“Frecciate e sorrisi”, “sgominato il clan Santoro“, “corrida in tv”. I giornali commentano il duello televisivo che ha visto protagonista Silvio Berlusconi a Servizio Pubblico, tra gli scambi di accuse con Marco Travaglio e la politica, dall’Imu alla crisi. Un avvio in crescendo fino a quando il clima si è surriscaldato, in particolare quando il …" categories="Media" tags="Marco Travaglio;Michele Santoro;Servizio Pubblico;Silvio Berlusconi" fingerprint="fbcfc66c144de015">
  <main>
    <head rend="h1">B. a Servizio Pubblico, i giornali: “Show del Cav”, “sfida appassionata”</head>
    <graphic src="https://st.ilfattoquotidiano.it/wp-content/uploads/2013/01/santoro-b-interna-nuova.jpg" alt="Berlusconi e Santoro a Servizio Pubblico"/>
    <p>“Frecciate e sorrisi”, “sgominato il clan <hi rend="#b">Santoro</hi>“, “corrida in tv”. I giornali commentano il duello televisivo che ha visto protagonista <ref target="http://www.ilfattoquotidiano.it/2013/01/10/servizio-pubblico-berlusconi-da-santoro-riguarda-tutti-video-della-decima-puntata/466578/"> Silvio Berlusconi a Servizio Pubblico</ref>, tra gli scambi di accuse con </p>
    <p><hi rend="#b">Marco Travaglio</hi>e la politica, dall’</p>
    <p><hi rend="#b">Imu</hi>alla</p>
    <p><hi rend="#b">crisi</hi>. Un avvio in crescendo fino a quando il clima si è surriscaldato, in particolare</p>
    <p>
      <ref target="http://www.ilfattoquotidiano.it/2013/01/10/servizio-pubblico-berlusconi-contro-travaglio-e-santoro/466941/">quando il Cav. ha letto la sua missiva al vicedirettore del</ref>
    </p>
    <p>
      <hi rend="#i">. E se per i nostri lettori</hi>
    </p>
    <ref target="http://www.ilfattoquotidiano.it/2013/01/10/servizio-pubblico-berlusconi-contro-travaglio-e-santoro/466941/">Fatto</ref>
    <p><ref target="http://www.ilfattoquotidiano.it/2013/01/10/sondaggio-come-esce-berlusconi-da-servizio-pubblico/466909/">l’ex premier esce perdente dalla trasmissione, non è così per i quotidiani di centrodestra</ref>.</p>
    <p>Per il <hi rend="#i">Corriere</hi>, non si è trattato di un “clima da rissa da saloon” e “nel complesso, l’ex premier ha tenuto sempre i nervi saldi. Se “l’avvio è faticoso”, poi “partono le prime <hi rend="#b">scintille</hi>“, fino ad arrivare “alla <hi rend="#b">rissa televisiva</hi>. Salgono i toni. Petto contro petto Santoro e Berlusconi quasi si toccano, come a sfiorare lo scontro fisico. Sull’elenco delle cause di diffamazione contro <hi rend="#b">Travaglio</hi> elencate da Berlusconi, Santoro si infuria, grida, si rifiuta di stringere la mano al <hi rend="#b">Cavaliere</hi>. ‘Lei non sta rispettando gli accordi presi, i suoi hanno chiesto di non entrare nel merito dei <hi rend="#b">processi</hi>‘, perde il controllo il conduttore. Intanto Berlusconi si scambia di nuovo posto con Travaglio ma prima di sedersi pulisce la sedia con un fazzoletto. È uno degli ultimi momenti topici di una serata che in parte delude le aspettative di chi pensava a un Berlusconi show”.</p>
    <p>Secondo <hi rend="#i">Repubblica</hi>, la trasmissione di ieri sera è stato uno “show ” di contro Santoro e Travaglio. “Poteva essere un incontro importante – scrive il giornale, ma – Non lo è stato”. E tra “<hi rend="#b">Imu</hi>. Ruby. <hi rend="#b">Ex mogli</hi>. Bunga bunga. <hi rend="#b">Disoccupazione</hi>. Mafia. <hi rend="#b">Monti</hi>. Lega. <hi rend="#b">Tremonti</hi>. Comunismo”, tutti argomenti lanciati “senza ordine”, “come a una fiera troppo ricca per essere appetibile”, “il duello non c’è stato. Ma una serie di battute che non hanno portato a ammissioni di colpa, a nessuna ‘scusa agli italiani’, a nessuna soluzione, nessuna risposta e nessuna novità. Santoro è stato Santoro, Berlusconi è rimasto Berlusconi. Salvo poi trasformarsi in Travaglio per qualche minuto mentre leggeva la letterina”.</p>
    <p>Non ci sono dubbi invece per il quotidiano della famiglia Berlusconi, <hi rend="#i">Il Giornale</hi>, che in prima pagina scrive: “Berlusconi vince: sorride, risponde e mette in crisi la trasmissione che doveva attaccarlo. Travaglio &amp; C. si sgretolano”. Nel suo editoriale, il direttore <hi rend="#b">Alessandro Sallusti</hi> osserva: “Berlusconi ieri sera aveva già vinto ancor prima di entrare in studio, fosse solo per l’attesa suscitata dal pubblico. Una volta nell’arena si è dimostrato che non poteva esserci partita. Persino Travaglio – aggiunge – ha fatto la figura dello <hi rend="#b">scolaretto</hi> impreparato”. E aggiunge: “Se la speranza di qualcuno era di veder dare il <hi rend="#i">ko</hi> al Cavaliere, l’operazione è fallita, anzi credo nell’effetto contrario”. E i pezzi a pagina 2 e 3 de<hi rend="#i"> Il Giornale</hi> titolano: “Il Cav smaschera il bluff di Monti” e “Silvio batte i ‘nemici'”.</p>
    <p>Anche secondo <hi rend="#i">Libero</hi> il Cav. esce vincente dall’arena di <hi rend="#i">Servizio Pubblico</hi> e “sfugge alla trappola Santoro”. Una “sfida appassionata, ti tiene incollato. Ottimo Santoro <hi rend="#i">watchdog</hi>, Berlusca in forma che riesce a contrastare. Grandi momenti di televisione”. Anche nel commento a pagina 3, l’ex premier esce vittorioso dalla puntata che “più che corrida” è “cabaret”. Infatti, “la grande tele-battaglia sfuma. L’ex premier ne esce bene e si prende il lusso dell’irrisione: dice che Santoro ha fatto le serali e legge una letterina a Travaglio. Nel format, che “esplode potente”, “il Cav si cala totalmente nei panni travaglieschi, elenca le condanne del giornalista, ne fa una caricatura perfetta, ma Santoro non regge e lo interrompe”. Il giudizio finale per <hi rend="#i">Libero</hi> è netto: “Il Nemico pubblico ha conquistato Servizio pubblico”. </p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>