<doc sitename="Il Fatto Quotidiano" title="La riforma della giustizia di Nordio giovedì in Cdm: &quot;Segnale nel solco dell'eredità di Silvio&quot; - Il Fatto Quotidiano" author="F Q" date="2023-06-13" url="https://www.ilfattoquotidiano.it/2023/06/13/la-riforma-della-giustizia-di-nordio-giovedi-in-cdm-segnale-nel-solco-delleredita-di-silvio/7192553/" hostname="ilfattoquotidiano.it" description="Arriva la riforma della Giustizia di Nordio. Ed è dedicata a Berlusconi" categories="Politica" tags="Carlo Nordio;Custodia Cautelare;Intercettazioni;Riforma della Giustizia;Silvio Berlusconi" fingerprint="a9c944b0ed0b29f3">
  <main>
    <head rend="h1">La riforma della giustizia di Nordio giovedì in Cdm: “Segnale nel solco dell’eredità di Silvio”</head>
    <graphic src="https://st.ilfattoquotidiano.it/wp-content/uploads/2023/06/05/med-1200x630-14-690x362.jpg"/>
    <p>Sarà presentata <hi rend="#b">giovedì</hi> al <hi rend="#b">Consiglio dei ministri</hi> in programma alle 18 la <hi rend="#b">riforma della giustizia</hi> messa a punto dal ministro <hi rend="#b">Carlo Nordio</hi>. Il disegno di legge, “recante modifiche al codice penale, al codice di procedura penale e all’ordinamento giudiziario” è all’ordine del giorno del <hi rend="#b">pre-consiglio</hi>, la riunione tecnica preparatoria in programma per mercoledì mattina. L’<hi rend="#i">AdnKronos </hi>cita fonti di governo secondo cui la presentazione “vuol essere anche un segnale nel solco dell’<hi rend="#b">eredità politica</hi> lasciata da <hi rend="#b">Silvio Berlusconi</hi>“. Il provvedimento, come anticipato più volte da Nordio, costituisce la “<hi rend="#b">prima fase</hi>” del progetto complessivo di riforma e interverrà in senso restrittivo sulla disciplina delle <hi rend="#b">intercettazioni</hi>, della <hi rend="#b">custodia cautelare</hi>, dei <hi rend="#b">reati contro la pubblica amministrazione</hi> – in particolare abuso d’ufficio e traffico di influenze illecite – e dell’<hi rend="#b">avviso di garanzia</hi>. Mentre ci sarà da attendere l’autunno per il secondo step, che prevede la modifica della Costituzione per introdurre la<hi rend="#b"> separazione delle carriere</hi> tra giudici e pm e una nuova riforma del sistema elettorale del <hi rend="#b">Consiglio superiore della magistratura</hi>.</p>
    <p>Già il mese scorso Nordio <ref target="https://www.ilfattoquotidiano.it/2023/05/15/nordio-a-napoli-giustizia-sappia-tutelare-diritti-e-reputazione-dei-presunti-innocenti-primo-pacchetto-di-riforme-pronto/7161943/">aveva annunciato l’arrivo di un primo pacchetto di norme “improntate a garantismo e pragmatismo”</ref>. Le anticipazioni parlano di </p>
    <p><ref target="https://www.ilfattoquotidiano.it/in-edicola/articoli/2023/04/25/giustizia-ancor-meno-intercettazioni-agli-atti-la-schiforma-nordio/7140884/">interventi che limiteranno le trascrizioni delle intercettazioni, in particolare quelle in cui sono citati terzi</ref>. Sull’applicazione delle misure cautelari custodiali, cioè il carcere e gli arresti domiciliari, l’idea è di far decidere un</p>
    <p><hi rend="#b">collegio di tre giudici</hi>e non più il singolo gip, magari prevedendo anche un</p>
    <p><hi rend="#b">interrogatorio preliminare</hi>dell’indagato. C’è attesa per conoscere la soluzione adottata sull’</p>
    <p><hi rend="#b">abuso d’ufficio</hi>: se il ministro e Forza Italia erano per</p>
    <p><hi rend="#b">abolirlo</hi>–</p>
    <p><ref target="https://www.ilfattoquotidiano.it/2023/06/04/pnrr-e-corte-dei-conti-il-procuratore-nazionale-antimafia-controlli-essenziali-per-evitare-che-le-risorse-finiscano-nelle-mani-della-criminalita-mafiosa/7182799/">nonostante gli allarmi degli addetti ai lavori</ref>– Lega e FdI avrebbero preferito un ulteriore ridimensionamento della fattispecie, che dopo la riforma del 2020 si applica già in casi limitatissimi. Ma è probabile che a passare sia stata la linea Nordio: “</p>
    <p><hi rend="#b">C’è l’accordo politico</hi>, il progetto è pronto e definito”, ha detto questo weekend il Guardasigilli alla festa del</p>
    <p><hi rend="#i">Foglio</hi>, “la processione di sindaci anche del Pd che ci hanno supplicato di abolire questo reato”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>