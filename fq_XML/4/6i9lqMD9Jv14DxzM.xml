<doc sitename="Il Fatto Quotidiano" title="Serie A, 1° giornata - Fatto Football Club - Napoli canta Don Raffaè. Oratorio Milan - Il Fatto Quotidiano" author="Luca Pisapia" date="2013-08-27" url="http://www.ilfattoquotidiano.it/2013/08/27/serie-a-1-giornata-fatto-football-club-napoli-ai-piedi-di-don-raffae/692283/" hostname="ilfattoquotidiano.it" description="LA GIORNATATutte le grandi a punteggio pieno, per tacer del Milan. La prima giornata di campionato rispetta in pieno i pronostici iniziali: da una parte le grandi, dall’altra le comprimarie. Per stupore e meraviglia ci sarà spazio più avanti. Comincia bene la Juventus cogliendo un successo importante sul campo della Sampdoria (la scorsa stagione blucerchiati …" categories="Fatto Football Club" tags="Antonio Conte;Campionato;Francesco Totti;Inter;Juventus;Milan;Napoli;Rafa Benitez;Roma;Silvio Berlusconi" fingerprint="acc969382bf1a310">
  <main>
    <head rend="h1">Serie A, 1° giornata – Fatto Football Club – Napoli canta Don Raffaè. Oratorio Milan</head>
    <graphic src="https://st.ilfattoquotidiano.it/wp-content/uploads/2013/08/benitez-interna-nuova.jpg"/>
    <p><hi rend="#b">LA GIORNATA</hi><lb/>Tutte le grandi a punteggio pieno, per tacer del <hi rend="#b">Milan</hi>. La prima giornata di campionato rispetta in pieno i pronostici iniziali: da una parte le grandi, dall’altra le comprimarie. Per stupore e meraviglia ci sarà spazio più avanti. Comincia bene la Juventus cogliendo un successo importante sul campo della Sampdoria (la scorsa stagione blucerchiati vincenti sia all’andata sia al ritorno) che conferma <hi rend="#b">Tevez</hi>, suo il gol decisivo all’esordio, come uno degli acquisti più azzeccati dell’estate, e <hi rend="#b">Pogba</hi> come uno dei possibili crack del calcio mondiale dei prossimi dieci anni. Ancor meglio fa il Napoli di <hi rend="#b">De Laurentiis</hi>: la squadra più nuova in campo (<hi rend="#b">Higuain</hi>, Callejon, Reina, <hi rend="#b">Albiol</hi>, Mertens) e in panchina (<hi rend="#b">Benitez</hi>) è anche la più bella, e l’esibizione iniziale delle <hi rend="#i">cheerleader</hi> è solo il preludio allo spettacolo con cui stende il Bologna al San Paolo. Non delude la Fiorentina: nel posticipo del lunedì, i viola superano per 2 a 1 il Catania di Maran con gol di <hi rend="#b">Pepito Rossi</hi> e <hi rend="#b">Pizarro </hi>(Barrientos per gli etnei). Ancora sugli scudi il colombiano Cuadrado, positivo anche <hi rend="#b">Mario Gomez</hi>, che però sciupa un’occasione da gol clamorosa.</p>
    <p>Bene anche le due squadre capitoline. La Lazio si libera senza troppi affanni dell’Udinese indossando una maglia con la scritta “<hi rend="#i">We love football, we hate racism</hi>”. Peccato che in <hi rend="#b">Curva Nord</hi> non abbiano potuto vederla, era chiusa per <hi rend="#b">razzismo</hi>. Sull’altra sponda, da segnalare il ritorno al gol di <hi rend="#b">De Rossi</hi> dopo più di un anno e il neo allenatore <hi rend="#b">Rudi Garcia</hi> che in panchina telefona compulsivamente. Nessun allarme, non stava chiudendo trattative per vendere altri giocatori in giro per l’<hi rend="#b">Europa</hi>, semplicemente non gli funzionava la radio per comunicare con il suo vice in tribuna.</p>
    <p>Diverso il discorso per le milanesi, l’Inter supera il Genoa con un 2-0 con più ombre che luci, e un <hi rend="#b">Mazzarri</hi> abituato a cavare sangue dalle rape rischia che la dirigenza ora sopravvaluti una rosa non all’altezza per lottare al vertice. Veramente pessima invece la partenza del Milan, nella ‘fatal’ Verona in cui <hi rend="#b">Luca Toni</hi> regala l’ennesimo dispiacere estivo al patron rossonero, che dicono abbia interrotto appositamente il vertice Pdl a Villa San Martino per seguire la partita. Ok che <hi rend="#b">Allegri</hi> è abituato perdere sempre le prime partite di campionato, e che mercoledì il preliminare di <hi rend="#b">Champions</hi> contro il PSV (1-1 all’andata) è molto più importante, ma in campo si è vista una squadra “molle e senza cattiveria”, nelle parole del suo tecnico. Urge rimedio. </p>
    <p><hi rend="#b">IL PERSONAGGIO</hi><lb/>A Londra l’anno scorso lo avevano accolto come <hi rend="#b"> Rafa the Spanish waiter</hi>, per quel suo aspetto mediterraneo e bonaccione che la poco elegante e classista tifoseria del Chelsea aveva paragonato alla malinconia di un </p>
    <p><hi rend="#b">cameriere</hi>spagnolo di mezza età che serve</p>
    <p><hi rend="#i">tapas</hi>tra i tavolini della City. Ma si sono presto dovuti ricredere. Non solo</p>
    <p><hi rend="#b">Rafa Benitez</hi>alla guida del Liverpool era stato la nemesi europea del Chelsea dello Special One</p>
    <p><hi rend="#b">Mourinho</hi>, ma anche l’attore protagonista de</p>
    <p>
      <hi rend="#i">, cortometraggio in cui un finto Benitez parodia dell’</hi>
    </p>
    <ref target="http://www.youtube.com/watch?v=-yMirJPi_mI&amp;feature=player_embedded - at=202">I quindici minuti che sconvolsero il mondo</ref>
    <p><hi rend="#b">Al Pacino</hi>di</p>
    <p><hi rend="#i">Ogni Maledetta Domenica</hi>il 25 maggio 2005 ricordava ai suoi che essere sotto 3-0 contro il Milan nell’intervallo della finale di Champions League non voleva dire che era partita persa. E così, infatti, non fu.</p>
    <p>Benitez quella Champions col Liverpool la vinse, come ha portato a casa l’Europa League col <hi rend="#b">Chelsea</hi>. E se a primavera anche i tifosi londinesi lo hanno salutato con un’ovazione, di nuovo al suo arrivo in Italia è stato però sottovalutato: colpa di sei mesi così così all’Inter nel 2010 (nonostante un<hi rend="#b"> Mondiale per Club</hi> messo in bacheca, anche lì si rimpiangeva Mourinho) che ha oscurato un <hi rend="#i">palmares</hi> di tutto rispetto. Ieri finalmente, con il coraggio di tenere fuori capitan <hi rend="#b">Cannavaro</hi> (“preferisco due destri al centro della difesa”) e il baby fenomeno <hi rend="#b">Insigne</hi> (“aveva la diarrea”) si è ripreso tutto con gli interessi: gol e spettacolo. Napoli è ai suoi piedi e il calcio italiano, per dirla alla <hi rend="#b">Sacchi</hi>, ritrova un eccellente maestro di calcio. E Rafa the Spanish waiter si è già trasformato in <hi rend="#b">Don Raffaè</hi>.</p>
    <p><hi rend="#b">LA SPIGOLATURA</hi><lb/>Finalmente ieri sera le <hi rend="#b">televisioni</hi> ci hanno mostrato cos’è la celebre “dittatura del politicamente corretto”. Non è certo quando s’impedisce a un branco di idioti di insultare una donna, prima ancora che un <hi rend="#b">ministro della Repubblica</hi>, solo per il colore della sua pelle. E nemmeno quando alcuni cercano di introdurre un’aggravante nei reati motivati da sessismo, e altri vaneggiano che nel nome del <hi rend="#i">politically correct</hi> sia negata la libertà di espressione. No, la vera dittatura del politicamente corretto è quando la domenica sera <hi rend="#b">Mediaset Premium</hi> sceglie di regalare ai suoi telespettatori, come sovraimpressione per il risultato di Cagliari-Atalanta, un esageratamente pudico Ca-Ata. Quando tutti sanno, e hanno sempre saputo, che è <hi rend="#b">Cag-Ata</hi>. </p>
    <p>
      <hi rend="#b">I NUMERI</hi>
    </p>
    <p><hi rend="#i"> Risultati</hi>Verona – Milan 2-1 (Poli (M) al 14’, Toni (V) al 30’ p.t.; Toni (V) all’8’ s.t.) Sampdoria – Juventus 0-1 (Tevez al 13’ s.t. ) Inter – Genoa 2-0 (Nagatomo al 30’, Palacio al 47’ s.t.) Livorno – Roma 0-2 (De Rossi al 20′, Florenzi al 22′ s.t..) Torino – Sassuolo 2-0 (Brighi 40’ p.t.; Cerci 18’ s.t.) Lazio – Udinese 2-1 (Hernanes (L) al 13’ p.t., Candreva (L) su rig. al 16’ p.t., Muriel (U) al 15’ s.t.) Parma – Chievo 0-0, Cagliari –Atalanta 2-1 (Stendardo (A) al 27′, Nainggolan (C) al 28′ p.t.; Cabrera (C) al 18′ s.t.) Napoli – Bologna 3-0 (Callejon al 31’, Hamsik al 47’ p.t.; Hamsik al 18’ s.t.) Fiorentina-Catania 2-1 (G.Rossi al 14′, Barrientos al 22′, Pizarro al 28′ s.t.)).</p>
    <p><hi rend="#i">Classifica</hi><lb/>Napoli, Roma, Torino, Inter, Verona, Lazio, Cagliari, Fiorentina e Juventus 3; Chievo e Parma 1; Atalanta, Udinese, Genoa, Sassuolo, Milan, Sampdoria, Livorno, Bologna e Catania 0. </p>
    <p><hi rend="#i">Prossimo turno</hi><lb/>Chievo-Napoli (31/8, ore 18), Juventus-Lazio (31/8, ore 20.45), Roma-Verona (01/9 ore 18), Atalanta-Torino, Bologna-Sampdoria, Catania-Inter, Genoa-Fiorentina, Milan-Cagliari, Sassuolo-Livorno, Udinese-Parma (01/9 ore 20,45) </p>
    <p><hi rend="#b">IL SONDAGGIO</hi><hi rend="#i"/>Per la</p>
    <p>
      <hi rend="#b">quello iniziato sabato sarà il più bel campionato degli ultimi dieci anni. A sentire</hi>
    </p>
    <hi rend="#i">Gazzetta dello Sport</hi>
    <p>
      <hi rend="#b">, invece, le azioni della Serie A non sono mai state così in ribasso. “Vecchi, conservatori e razzisti” ci definiscono.</hi>
    </p>
    <hi rend="#i">The Indipendent</hi>
    <p><hi rend="#b">LA FOTOGALLERY</hi>Nove partite, nove foto: lo scatto simbolo di ogni match disputato</p>
    <p>Twitter:<ref target="https://twitter.com/ellepuntopi"> @ellepuntopi</ref></p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>