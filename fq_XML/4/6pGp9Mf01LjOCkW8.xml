<doc sitename="Il Fatto Quotidiano" title="Berlusconi punta su Dudù" author="RQuotidiano" date="2013-12-10" url="http://www.ilfattoquotidiano.it/2013/12/10/berlusconi-la-strategia-politica-riparte-da-forza-dudu-e-dagli-spot-su-radio-rai/808747/" hostname="ilfattoquotidiano.it" description="“Da oggi potete trovare un sito su Internet, che si chiama ‘Forza Dudù‘”. L’annuncio arriva nel giorno del lancio dei nuovi circoli di Forza Italia e Silvio Berlusconi, scherzando – ma non troppo- spiega ai militanti l’intenzione di aprire uno spazio legato al partito e dedicato agli animali. Il sito non c’è ancora, ma ad …" categories="Media" tags="Arcore;Forza Italia;Michela Vittoria Brambilla;Rai;Silvio Berlusconi" fingerprint="27bb1a44f13de923">
  <main>
    <head rend="h1">Berlusconi, la strategia politica riparte da ‘Forza Dudù’ e dagli ‘spot’ su Radio Rai</head>
    <graphic src="https://st.ilfattoquotidiano.it/wp-content/uploads/2013/12/berlusconi-dudù-640.jpg" alt="Berlusconi e Dudù"/>
    <p>“Da oggi potete trovare un sito su <hi rend="#b">Internet</hi>, che si chiama ‘<hi rend="#b">Forza Dudù</hi>‘”. <ref target="http://www.ilfattoquotidiano.it/2013/12/08/berlusconi-dal-92-ci-sono-stati-quattro-colpi-di-stato-ancora-oggi-ce-pericolo/805558/">L’annuncio arriva nel giorno del lancio dei nuovi circoli di Forza Italia</ref> e </p>
    <p><hi rend="#b">Silvio Berlusconi</hi>, scherzando – ma non troppo- spiega ai militanti l’intenzione di aprire uno spazio legato al partito e dedicato agli animali. Il sito non c’è ancora, ma ad</p>
    <p><hi rend="#b">Arcore</hi>pare che il piano sia stato messo a punto. Perché un eventuale</p>
    <p><hi rend="#b">animalismo militante</hi>, come scrive oggi il</p>
    <p><hi rend="#i">Corriere</hi>, “potrebbe persino garantire a</p>
    <p><hi rend="#b">Forza Italia</hi>qualche punto inaspettato, già dalle prossime europee”. La ragione sta nel legame tra una buona fetta di italiani e gli animali domestici. “Non sapevo che ci fossero in Italia 7 milioni di cani, 12 milioni di gatti – proseguiva l’ex premier alla convention dei club – il 36% delle persone i cani e i gatti li fanno dormire sul letto, il 16% li fa dormire sotto le coperte, il 40% delle signore afferma che dopo un alterco coniugale trova serenità con un gatto o un cane”.</p>
    <p>La strategia ispirata a <hi rend="#b">Dudù</hi> ha già mosso i primi passi sulle reti del servizio pubblico. L’offensiva parte sul <hi rend="#i">Tg1</hi> del 10 dicembre. Nell’edizione delle 13.30 trova spazio un servizio sul “Manifesto animalista” di <hi rend="#b">Michela Vittoria Brambilla</hi>, libro dell’ex ministro del turismo per difendere i diritti degli animali. Il secondo step si consuma durante le edizioni delle 7.30 del <hi rend="#i">Gr2</hi> e delle 8 del <hi rend="#i">Gr1</hi>, tra lo sconcerto delle rispettive redazioni. Nei due radiogiornali, tra i più seguiti del palinsesto, “il sonoro di <hi rend="#b">Silvio Berlusconi</hi> dalla convention dei club di <hi rend="#b">Forza Silvio</hi> di domenica è dedicato – scrive <hi rend="#i">Dagospia</hi> – niente meno che al lancio del sito ‘Forza Dudù'”. </p>
    <p>Il sito non c’è ancora. Colpa di <ref target="http://tv.ilfattoquotidiano.it/2012/07/28/forza-italia-torna-volpe-pasini-piazza-vuota/202613/"> Diego Volpe Pasini, imprenditore allontanato dal centrodestra</ref>, che avrebbe comprato il dominio “Forzadudu”. La pagina web, però, arriverà a breve. E chissà che dietro all’animalismo militante, conclude il </p>
    <p><hi rend="#i">Corriere</hi>, non ci sia la sua scelta “sui servizi sociali da scontare dopo la condanna”. Di certo, ha spiegato Brambilla, “il 55 per cento degli italiani possiede un animale domestico e lo considera come uno di famiglia. In questo – prosegue – la signora Maria e Berlusconi con il suo</p>
    <p><hi rend="#b">Dudù</hi>non fanno differenza. Perché ci sono temi che interessano alla politica e temi che interessano alla gente. Questo è un tema che interessa la gente”. E forse anche il Cavaliere, sia per i</p>
    <p><hi rend="#b">servizi sociali</hi>che per la prossima</p>
    <p><hi rend="#b">campagna elettorale</hi>.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>