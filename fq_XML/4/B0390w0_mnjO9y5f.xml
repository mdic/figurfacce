<doc sitename="Il Fatto Quotidiano" title="&quot;Carissimo Silvio, sei stato un grande uomo e uno straordinario padre&quot;: il ricordo di Carla Elvira dall’Oglio, la prima moglie di Berlusconi - Il Fatto Quotidiano" author="F Q" date="2023-06-13" url="https://www.ilfattoquotidiano.it/2023/06/13/carissimo-silvio-sei-stato-un-grande-uomo-e-uno-straordinario-padre-il-ricordo-di-carla-elvira-dalloglio-la-prima-moglie-di-berlusconi/7192444/" hostname="ilfattoquotidiano.it" description="Il messaggio d'addio della prima moglie di Silvio Berlusconi" categories="Attualità" tags="Silvio Berlusconi" fingerprint="6db7da0e982edc31">
  <main>
    <p>“Carissimo Silvio, sei stato un grande uomo e uno straordinario padre per i nostri figli. <hi rend="#b">Ricorderò per sempre la bellezza degli anni trascorsi insieme”</hi>. Sono queste le parole con cui <hi rend="#b">Carla Elvira dall’Oglio</hi>, prima moglie di <hi rend="#b">Silvio Berlusconi</hi>, ha voluto ricordare l’ex presidente del Consiglio scomparso lunedì 12 giugno. La madre di Marina e Pier Silvio ha sempre mantenuto un estremo riserbo e non ha mai rilasciato dichiarazioni sull’ex marito: anche ora ha affidato il suo cordoglio ad un necrologio pubblicato sul Corriere della Sera che si conclude con “un abbraccio infinito”. La prima signora Berlusconi sposò Silvio il 6 marzo 1965, dopo averlo conosciuto l’anno precedente. Dal loro amore nacquero Marina Berlusconi e Pier Silvio Berlusconi. Una storia che durò circa 20 anni, fino a quando <hi rend="#b">i due nel 1985 ufficializzarono la separazione</hi>. Riservata, elegantemente silenziosa, di lei non si trovano interviste e le foto pubbliche sono rarissime. Una delle ultime risale al 2009, quando a Marina Berlusconi venne consegnato l’Ambrogino d’Oro.</p>
    <head rend="h2">
      <ref target="https://www.ilfattoquotidiano.it/fq-magazine/attualita/">Attualità</ref>
    </head>
    <head rend="h1">“Carissimo Silvio, sei stato un grande uomo e uno straordinario padre”: il ricordo di Carla Elvira dall’Oglio, la prima moglie di Berlusconi</head>
    <head rend="h2">La madre di Marina e Pier Silvio ha sempre mantenuto un estremo riserbo e non ha mai rilasciato dichiarazioni sull'ex marito</head>
    <graphic src="https://st.ilfattoquotidiano.it/wp-content/uploads/2023/05/19/Silvio-Berlusconi-1200x630.jpg" alt="“Carissimo Silvio, sei stato un grande uomo e uno straordinario padre”: il ricordo di Carla Elvira dall’Oglio, la prima moglie di Berlusconi"/>
  </main>
  <comments/>
</doc>