<doc sitename="Il Fatto Quotidiano" title="Carceri, critiche M5S a Napolitano. Grillo: &quot;Evitate il vilipendio&quot; - Il Fatto Quotidiano" author="RQuotidiano" date="2013-10-08" url="http://www.ilfattoquotidiano.it/2013/10/08/carceri-critiche-eletti-m5s-a-napolitano-grillo-evitate-vilipendio/737641/" hostname="ilfattoquotidiano.it" description="Sì alle critiche nei confronti del presidente della Repubblica, ma nel rispetto della legge. Beppe Grillo sul suo blog scrive un post scriptum diretto agli utenti del suo sito, a seguito delle critiche espresse a Napolitano in merito al messaggio inviato alle Camere sull’emergenza carceri. “Esprimete il vostro pensiero in maniera corretta – scrive il leader del …" categories="Politica" tags="Beppe Grillo;Giorgio Napolitano;Movimento 5 Stelle;Silvio Berlusconi;Sovraffollamento delle Carceri" fingerprint="c5651532fb29df3d">
  <main>
    <head rend="h1">Carceri, critiche M5S a Napolitano. Grillo: “Evitate il vilipendio”</head>
    <graphic src="https://st.ilfattoquotidiano.it/wp-content/uploads/2013/08/beppe-grillo-interna-nuova.jpg" alt="Beppe Grillo"/>
    <p>Sì alle critiche nei confronti del presidente della <hi rend="#b">Repubblica</hi>, ma nel rispetto della legge.<hi rend="#b"> Beppe Grillo</hi> sul suo blog scrive un post scriptum diretto agli utenti del suo sito, a seguito delle critiche espresse a <ref target="http://www.ilfattoquotidiano.it/2013/10/08/carceri-napolitano-contro-m5s-se-ne-fregano-dei-problemi-della-gente/737402/"> Napolitano in merito al messaggio inviato alle Camere sull’emergenza carceri</ref>. “Esprimete il vostro pensiero in maniera corretta – scrive il leader del Movimento -. Evitate il vilipendio al capo dello Stato”.</p>
    <p>Alcuni esponenti M5S ritengono che il <ref target="http://www.ilfattoquotidiano.it/2013/10/08/carceri-messaggio-napolitano-alle-camere-valutare-amnistia-indulto/736999/">ricorso all’ amnistia o all’indulto per risolvere il sovraffollamento delle carceri</ref> sia stato citato per anticipare un “salvacondotto” per </p>
    <p><hi rend="#b">Silvio Berlusconi</hi>. Il titolo del post è “Napolitano contro il Movimento 5 Stelle” che riporta, testualmente, la frase detta dal presidente della Repubblica a</p>
    <p><hi rend="#b">Cracovia</hi>: “Coloro i quali (il MoVimento 5 Stelle,</p>
    <p><hi rend="#i">ndr</hi>) pongono la questione in questi termini vuol dire che sanno pensare ad una sola cosa, hanno un pensiero fisso e se ne fregano degli altri problemi della gente e del Paese. Vuol dire che quelli che dicono così non sanno quale tragedia è quella delle carceri. Va bene? Non ho altro da dire”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>