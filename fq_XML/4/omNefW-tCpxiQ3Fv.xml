<doc sitename="Il Fatto Quotidiano" title="Milan in vendita: chi è Peter Lim, il miliardario figlio di un pescivendolo - Il Fatto Quotidiano" author="Andrea Tundo" date="2014-04-24" url="http://www.ilfattoquotidiano.it/2014/04/24/vendita-milan-ecco-chi-e-peter-lim-il-miliardario-di-singapore-figlio-di-un-pescivendolo/962895/" hostname="ilfattoquotidiano.it" description="Fininvest smentisce la possibilità di cessione della maggioranza, eppure il futuro del Milan si tinge sempre più d’orientale. Perché questa volta il prezzo è giusto: 500 milioni per prendersi il 51 per cento del club da 28 anni nelle mani di Silvio Berlusconi, al quale spetterà la decisione finale. Una valutazione di molto superiore a …" categories="Sport" tags="Adriano Galliani;Barbara Berlusconi;Milan;Silvio Berlusconi;Singapore" fingerprint="3eeeedda79284d15">
  <main>
    <head rend="h1">Milan in vendita: chi è Peter Lim, il miliardario figlio di un pescivendolo</head>
    <graphic src="https://st.ilfattoquotidiano.it/wp-content/uploads/2014/04/peter-lim-6401.jpg"/>
    <p><hi rend="#b">Fininvest</hi> smentisce la possibilità di cessione della maggioranza, eppure il futuro del <hi rend="#b">Milan</hi> si tinge sempre più d’orientale. Perché questa volta il prezzo è giusto:<hi rend="#b"> 500 milioni</hi> per prendersi il 51 per cento del club da 28 anni nelle mani di<hi rend="#b"> Silvio Berlusconi</hi>, al quale spetterà la decisione finale. Una valutazione di molto superiore a quella ipotizzata lo scorso mese da <ref target="http://www.ilfattoquotidiano.it/2014/03/06/berlusconi-vende-il-milan-cinesi-russi-e-sceicchi-ecco-chi-vuole-il-diavolo/904627/">Bloomberg che aveva annunciato la messa in vendita dei rossoneri per una cifra attorno ai 600 milioni di euro</ref>. Si sale, invece, e di molto. Anche perché al momento la società fa gola a più persone.</p>
    <p><hi rend="#b">Barbara Berlusconi</hi> è in contatto con <hi rend="#b">Zong Quinghou</hi>, il secondo uomo più ricco di <hi rend="#b">Cina</hi>, che parrebbe pronto a rilanciare l’offerta presentata dal magnate di Singapore <hi rend="#b">Peter Lim</hi>. La chiave di Lim per avere accesso alla sala comandi del Milan, invece, è stato probabilmente <hi rend="#b">Adriano Galliani</hi>, che ben conosce il re dei procuratori <hi rend="#b">Jorge Mendes</hi>, ‘amico’ e non solo del miliardario interessato all’acquisto. E qui comincia un’altra storia, abbastanza contorta. Peter Lim, 60 anni, è il classico <hi rend="#b"> self made man</hi> che da anni cerca di entrare nel mondo del calcio in prima persona o come finanziatore. E’ attualmente tra i quaranta ‘Paperoni’ di </p>
    <p><hi rend="#b">Singapore</hi>, tra i 760 più ricchi del pianeta, e la sua fortuna se l’è costruita dal nulla.</p>
    <p>Figlio di un <hi rend="#b">pescivendolo</hi>, per pagarsi gli studi lavora come taxista e cameriere. Dopo la laurea diventa in breve tempo il ‘<hi rend="#i">re dei broker</hi>’ per conto di <hi rend="#b">facoltosi indonesiani</hi>. Riesce così ad accumulare una fortuna personale che gli consente d’investire. E Lim non sbaglia. Compra la <hi rend="#b">Wilmar International</hi>, azienda che produce olio di palma, per 10 milioni di dollari. Un’affarone, visto che oggi la Wimar ne vale 700. Anche a discapito dell’ambiente, secondo <hi rend="#b"> Greenpeace</hi> e </p>
    <p>
      <hi rend="#b">. La ong ambientalista ha puntato il dito per anni contro la multinazionale di Lim a causa della</hi>
    </p>
    <hi rend="#i">Newsweek</hi>
    <p><hi rend="#b">deforestazione</hi>provocata dai suoi fornitori che avrebbe messo a rischio l’ecosistema nel quale vive la tigre di</p>
    <p><hi rend="#b">Sumatra</hi>.</p>
    <p><hi rend="#i">Newsweek</hi> è andata oltre nel 2012 e ha inserito la Wilmar all’ultimo posto del <hi rend="#i"> Green Rankings</hi>, una classifica che mette a fuoco le performance ambientali di 500 tra le più grosse aziende al mondo. Quella di Lim è riuscita a far peggio di </p>
    <p><hi rend="#b">Monsanto</hi>e</p>
    <p><hi rend="#b">Coal India</hi>, tanto che il fondo pensioni del governo norvegese – uno dei più accorti al mondo – l’ha escluso dai suoi investimenti. Tra cliniche private e</p>
    <p><hi rend="#b">McLaren Automotive</hi>, il magnate ha investito e diversificato i suoi affari, ma è da anni alla ricerca di un posto al sole nel mondo del calcio. L’ultima tappa è il fallito assalto al</p>
    <p><hi rend="#b">Valencia</hi>, trainato sempre da Jorge Mendes. La prima, indiretta, fu l’apertura di una catena di locali marchiati</p>
    <p><hi rend="#b">Manchester United</hi>, squadra della quale è grande tifoso.</p>
    <p>In mezzo un tentativo con i<hi rend="#b"> Glasgow Rangers</hi>, uno a <hi rend="#b">Middlesbrough</hi> e uno per un pacchetto azionario dell’<hi rend="#b">Atletico Madrid</hi>. Tutti falliti ma serviti per rinsaldare l’amicizia con Mendes, re dei procuratori a livello mondiale. E infatti i due non sono più solo amici. Come ricostruito negli scorsi mesi dai giornali spagnoli, Lim sarebbe tra i finanziatori della<hi rend="#b"> Quality Sports Investments</hi> che si occupa di acquisto e vendita dei cartellini dei calciatori con sede nell’isola di <hi rend="#b">Jersey</hi>, paradiso fiscale che conta più di 30mila società off-shore. Chi c’è alla testa della QSI? Jorge Mendes, naturalmente, e <hi rend="#b">Peter Kenyon</hi>, ex dirigente di <hi rend="#b">Chelsea</hi> e Manchester United. Due che di colpacci nel mondo del calcio ne hanno messi a segno parecchi. Chissà se questa volta toccherà al loro amico d’affari Peter Lim.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>