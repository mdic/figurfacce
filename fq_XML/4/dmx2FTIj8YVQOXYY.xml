<doc sitename="Il Fatto Quotidiano" title="Silvio Berlusconi è morto, tra figli e nipoti ecco chi sono gli eredi del patrimonio da 6,5 miliardi tra media, editoria e finanza - Il Fatto Quotidiano" author="F Q" date="2023-06-12" url="https://www.ilfattoquotidiano.it/2023/06/12/silvio-berlusconi-e-morto-tra-figli-e-nipoti-ecco-chi-sono-gli-eredi-del-patrimonio-da-65-miliardi-tra-media-editoria-e-finanza/7191443/" hostname="ilfattoquotidiano.it" description="Due ex mogli e un “non matrimonio” con Marta Fascina, cinque figli e 16 nipoti. La dinastia Berlusconi – Silvio è anche bisnonno della piccola Olivia – conta grandi numeri come l’eredità che il Cav ha saputo costruire come abile uomo d’affari con interessi nel mondo delle costruzioni, dei media e del calcio. La più …" categories="Lobby" tags="Mediaset;Silvio Berlusconi" fingerprint="2ca6be4b310bc511">
  <main>
    <head rend="h1">Silvio Berlusconi è morto, tra figli e nipoti ecco chi sono gli eredi del patrimonio da 6,5 miliardi tra media, editoria e finanza</head>
    <graphic src="https://st.ilfattoquotidiano.it/wp-content/uploads/2023/06/12/berlusconi-1200-1-690x362.jpg"/>
    <p>Due ex mogli e <ref target="https://www.ilfattoquotidiano.it/2022/03/19/silvio-berlusconi-e-marta-fascina-tutti-i-dettagli-del-non-matrimonio-pier-silvio-probabilmente-non-ci-sara-labito-di-lei-sara-bianco/6530173/">un “non matrimonio” con Marta Fascina</ref>, cinque figli e 16 nipoti. La </p>
    <p><hi rend="#b">dinastia</hi>Berlusconi – Silvio è anche</p>
    <p><hi rend="#b">bisnonno</hi>della piccola Olivia – conta grandi numeri come l’eredità che il Cav ha saputo costruire come abile uomo d’affari con interessi nel mondo delle costruzioni, dei media e del calcio. La più grande delle nipoti è Lucrezia, 31 anni, figlia di</p>
    <p><hi rend="#b">Pier Silvio</hi>e sorella di Lorenzo Mattia e Sofia Valentina avute dalla conduttrice Silvia Toffanin. Poi ci i sono i figli di</p>
    <p><hi rend="#b">Marina Berlusconi</hi>, Gabriele e Silvio, e i cinque i figli di Barbara: Edoardo, Alessandro, Francesco, Leone ed Ettore Quinto. Tre invece gli eredi da</p>
    <p><hi rend="#b">Eleonora</hi>– Riccardo, Flora e Artemisia – mentre gli ultimi nipoti sono figli di</p>
    <p><hi rend="#b">Luigi</hi>: Emanuele Silvio e Tommaso Fabio, nato nell’ottobre del 2022.</p>
    <p>Sono la primogenita Marina e Pier Silvio, entrambi nati dall’unione con Carla Elvira Lucia dall’Oglio, a occuparsi maggiormente degli affari di famiglia. Un presunto squilibrio che aveva fatto storcere il naso alla seconda moglie, Veronica Lario. Secondo la classifica di <hi rend="#i">Forbes</hi> sui miliardari 2023, Silvio Berlusconi era il terzo uomo più ricco d’Italia con un patrimonio che ammonta a<hi rend="#b"> 6,9 miliardi di dollari </hi>pari a poco meno di 6,5 miliardi di euro. Le residenze da sole valgono 100-150 milioni, dalla Villa di <hi rend="#b">Arcore</hi> a quella di <hi rend="#b">Macherio</hi>, ma poi ci sono le ville per le vacanze a Porto Rotondo e a Cannes con un valore stimato di 500 milioni e la villa ad Antigua. Berlusconi detiene anche il 60% di Brianzadue nel cui portafoglio immobiliare da una trentina di milioni appaiono <hi rend="#b">Villa Sottocasa di Vimercate</hi> (Monza) e a <hi rend="#b">Lesmo</hi> Villa Gernetto. Accanto a ville, auto e imbarcazioni ci sono ovviamente le quote del suo imperio dei media.</p>
    <p>Al centro c’è la holding <hi rend="#b">Fininvest</hi>, che opera nelle tv con <hi rend="#b">Mediaset</hi> (Mfe), nell’editoria con <hi rend="#b">Mondadori</hi> e nel settore finanziario con <hi rend="#b">Mediolanum</hi>. L’assetto proprietario è diviso in sette holding di cui quattro direttamente riconducibili a Silvio Berlusconi. Al momento il Cavaliere controlla il 61% della holding Fininvest, il resto delle quote è diviso tra i figli: Marina, presidente, ha l’8% ed è a capo di Mondadori, Pier Silvio con il suo 8% è l’uomo che guida Mediaset. Barbara, Eleonora e Luigi possiedono insieme il 21% della società. Luigi e Barbara non hanno incarichi operativi, ma hanno il ruolo di azionisti di Fininvest e siedono nel consiglio di amministrazione. Fininvest ha poco meno del 49% dei diritti di voto nell’assemblea di Mfe, la società con sede in Olanda in cui nel 2019 sono stati fusi <ref target="https://www.ilfattoquotidiano.it/2019/09/04/mediaset-con-mfe-chiusa-la-piu-importante-operazione-nel-mondo-delle-tv-si-profila-nuovo-scontro-legale-con-vivendi/5429645/">gli asset italiani e stranieri di Mediaset</ref><ref target="https://www.ilfattoquotidiano.it/2019/06/07/mediaset-trasferisce-la-sede-legale-in-olanda-pier-silvio-berlusconi-obiettivo-fare-broadcaster-europeo/5239954/">. </ref>La fusione con <ref target="https://www.ilfattoquotidiano.it/2019/09/04/mediaset-con-mfe-chiusa-la-piu-importante-operazione-nel-mondo-delle-tv-si-profila-nuovo-scontro-legale-con-vivendi/5429645/">Mediaset España </ref>dovrebbe giungere a compimento tra l’estate e l’autunno 2023. La francese Vivendi, secondo azionista, ha il 23,35%.</p>
    <p>In passato Barbara è stata nel board del <hi rend="#b">Milan</hi>, esperienza conclusa nel 2017 con la vendita del club rossonero. Berlusconi è ora proprietario della squadra del <hi rend="#b">Monza</hi> con il fratello <hi rend="#b">Paolo Berlusconi</hi> nelle vesti di presidente e il fedelissimo <hi rend="#b">Adriano Galliani</hi> amministratore delegato.</p>
    <p>Nell’ultima <hi rend="#b">dichiarazioni dei redditi</hi> resa nota, l’ex premier ha dichiarato al fisco un imponibile di oltre 50 milioni di euro.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>