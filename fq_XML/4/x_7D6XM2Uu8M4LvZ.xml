<doc sitename="Il Fatto Quotidiano" title="&quot;Nell'intervista di Borsellino ai francesi non si fa il nome di Dell'Utri&quot;: la bugia nella trasmissione di Porro. Cosa disse il magistrato - Il Fatto Quotidiano" author="Giuseppe Pipitone" date="2023-05-10" url="https://www.ilfattoquotidiano.it/2023/05/10/nellintervista-di-borsellino-ai-francesi-non-si-fa-il-nome-di-dellutri-la-bugia-nella-trasmissione-di-porro-cosa-disse-il-magistrato/7156729/" hostname="ilfattoquotidiano.it" description="Trentuno anni dopo i fatti, l’intervista di Paolo Borsellino ai giornalisti francesi fa ancora discutere. Non per motivi investigativi o storici, ma perché c’è ancora qualcuno che nega i contenuti dell’ultimo colloquio televisivo concesso dal magistrato, poi ucciso nella strage di via d’Amelio. È successo nell’ultima puntata di Quarta Repubblica, il programma condotto da Nicola …" categories="Media" tags="Marcello DellUtri;Paolo Borsellino;Silvio Berlusconi" fingerprint="2db9446fd02aceb1">
  <main><head rend="h1">“Nell’intervista di Borsellino ai francesi non si fa il nome di Dell’Utri”: la bugia nella trasmissione di Porro. Cosa disse il magistrato</head><graphic src="https://st.ilfattoquotidiano.it/wp-content/uploads/2023/05/10/borsellino-690x362.jpg"/><p>Trentuno anni dopo i fatti, l’intervista di <hi rend="#b">Paolo Borsellino</hi> ai giornalisti francesi fa ancora discutere. Non per motivi investigativi o storici, ma perché c’è ancora qualcuno che nega i contenuti dell’ultimo colloquio televisivo concesso dal magistrato, poi ucciso nella <hi rend="#b">strage di via d’Amelio</hi>. È successo nell’ultima puntata di <hi rend="#i">Quarta Repubblica</hi>, il programma condotto da <hi rend="#b">Nicola Porro</hi> su<hi rend="#i"> Rete 4.</hi> Ospiti delle reti <hi rend="#b">Mediaset</hi> erano la giornalista <hi rend="#b">Sandra Amurri</hi>, il direttore del <hi rend="#i">Riformista</hi>, <hi rend="#b">Andrea Ruggeri</hi>, il direttore dell’<hi rend="#i">Unità</hi>, <hi rend="#b">Piero Sansonetti</hi>. Oggetto del dibattito è la cosiddetta <hi rend="#b">Trattativa</hi> tra pezzi dello Stato e Cosa nostra, al centro della sentenza della <hi rend="#b">Cassazione</hi> di alcune settimane fa che ha <hi rend="#b">assolto quasi tutti gli imputati</hi>. Porro aveva appena intervistato il generale <hi rend="#b">Mario Mori</hi>, assolto per non aver commesso il fatto. Poi ha dato la parola ai suoi ospiti. A un certo punto, discutendo dell’indagine su <hi rend="#b">Mafia e appalti</hi>, Amurri ha ricordato l’intervista rilasciata da Borsellino a <hi rend="#b">Fabrizio Calvi</hi> e <hi rend="#b">Jean-Pierre Moscardo</hi>, due giornalisti francesi che stavano girando un documentario per l’emittente <hi rend="#i"> Canal+</hi>. “Borsellino rilascia un’intervista in cui parla di </p><p><hi rend="#b">Mangano</hi>e di</p><p><hi rend="#b">rapporti tra Cosa nostra e l’imprenditoria milanese</hi>, cioè</p><p><hi rend="#b">Dell’Utri</hi>“, ha ricordato la giornalista. A quel punto si è scatenato il putiferio. “No, non diciamo boiate”, l’esclamazione che pare provenire da Sansonetti. Ruggeri, già deputato di</p><p><hi rend="#b">Forza Italia</hi>, si è scaldato: “Falsità totale.</p><p><hi rend="#b">Borsellino</hi>fa il nome di Dell’Utri? A casa hanno capito tutti quello che ha detto ed è</p><p><hi rend="#b">passato così</hi>. Lei ha detto una</p><p><hi rend="#b">cazzata mega galattica</hi>, lei ha appena suggerito una</p><p><hi rend="#b">sciocchezza totale</hi>a chi ci segue da casa”. In studio sono costretti ad abbassare il volume dei microfoni e interviene Porro. Che però ci tiene ad aggiungere: “Una cosa però deve essere molto chiara, il fatto che</p><p><hi rend="#b">si faccia il nome di un politico</hi>, che è stato assolto, in un’intervista in cui lui non l’ha detto”. “</p><p><hi rend="#b">Ma lo fa Borsellino</hi>“, replica Amurri. Il conduttore però insiste: “</p><p><hi rend="#b">Non ha fatto nome</hi>, in quell’intervista</p><p><hi rend="#b">non c’è il nome e cognome di Dell’Utri</hi>. Non possiamo fare un</p><p><hi rend="#b">processo alle intenzioni</hi>…perché mi chiama Dell’Utri e mi dice</p><p><hi rend="#b">ti mando a processo per i prossimi 32 anni</hi>“. “Ma Mangano chi è…”, insiste ancora l’ex giornalista di</p><p><hi rend="#i">Non è l’Arena</hi>. Il conduttore chiude ogni discorso: “Fermi qua, basta, non voglio parlare di questa cosa”.</p><p><lb/> A questo punto è opportuno tornare ai virgolettati esatti di quell’intervista (disponibile in versione integrale su <hi rend="#b">youtube</hi>), che viene girata in casa di Borsellino in via Cilea, a Palermo, il 21 maggio del 1992, 48 ore prima della strage di Capaci. Calvi e Moscardo chiedono a Borsellino notizie su Mangano, il boss mafioso della famiglia di Porta Nuova, a Palermo, che negli anni ’70 fu assunto – su segnalazione di <hi rend="#b">Marcello Dell’Utri</hi> – come fattore nella villa di <hi rend="#b">Silvio Berlusconi</hi> ad Arcore. “<hi rend="#b">Vittorio Mangano</hi> lo ho conosciuto in epoca addirittura antecedente al <hi rend="#b">Maxiprocesso</hi>, perché… restò coinvolto in un’altra indagine che riguardava talune <hi rend="#b">estorsioni</hi> fatte in danno di talune cliniche private palermitane”, spiega il magistrato. Più avanti, nell’intervista, i giornalisti chiedono di presunti <hi rend="#b">legami tra le inchieste su Mangano e Dell’Utri</hi>. “Dell’Utri – risponde Borsellino – <hi rend="#b">non è stato imputato</hi> del <hi rend="#b">maxiprocesso</hi> per quanto io ne ricordi. So che <hi rend="#b">esistono indagini che lo riguardano</hi> e che riguardano insieme Mangano”. “A Palermo?”, chiedono i giornalisti. “Sì credo che ci sia <hi rend="#b">un’indagine</hi> che attualmente è a Palermo con il <hi rend="#b">vecchio rito processuale</hi>, nelle mani del giudice istruttore, ma non ne conosco i particolari…”. Calvi e Moscardo sono molto interessati, fanno domande dettagliate, citando il fratello gemello del futuro senatore: “<hi rend="#b">Dell’Utri Marcello o Alberto Dell’Utri?”</hi> Borsellino dà un’occhiata alle carte che ha davanti, poi sottolinea ancora una volta: “<hi rend="#b">Non ne conosco i particolari</hi>… potrei consultare avendo preso qualche appunto… <hi rend="#b">cioè si parla di Dell’Utri Marcello e Alberto… entrambi</hi>“. I giornalisti di <hi rend="#i">Canal+</hi> conoscono bene i due: “I fratelli, quelli della <hi rend="#b">Pubblitalia</hi> insomma…”. Borsellino risponde: “<hi rend="#b">Sì</hi>“.</p><p>Dunque <hi rend="#b">non è affatto vero che nell’intervista</hi> non si fa il nome di <hi rend="#b">Marcello Dell’Utri</hi>, storico braccio di <hi rend="#b">Silvio Berlusconi</hi>, cofondatore di <hi rend="#b">Forza Italia</hi>, che ha scontato una condanna per <hi rend="#b">concorso esterno in associazione mafiosa</hi>. È vero che a incalzare Borsellino su Dell’Utri sono i francesi, i primi a citare il futuro senatore. Ma è anche vero che Borsellino specifica di sapere poco sul conto dello storico braccio destro di Berlusconi. Il magistrato, tra l’altro, parla di un’inchiesta in corso a Palermo su Dell’Utri, ma non si è mai capito a cosa si riferisse: ufficialmente la prima indagine ufficiale della procura siciliana sul cofondotare di Forza Italia risale al 1994. Quando parla, in ogni caso, Borsellino consulta dei fogli stampati al pc: “Qualcuno di questi fogli di computer -spiega – riguarda questa <hi rend="#b">faccenda di Dell’Utri, Berlusconi</hi>…”.</p><p>Anni fa <hi rend="#i"> ilfattoquotidiano.it</hi> ha ricostruito come quei fogli fossero il risultato di una ricerca operata al computer da </p><p><hi rend="#b">Giovanni Paparcuri</hi>, il perito informatico del pool antimafia. “Mi ricordo che un giorno, circa una settimana prima della</p><p><hi rend="#b">strage di Capaci</hi>, Borsellino mi viene a trovare e mi dice testualmente: Giovanni, hai niente su Berlusconi?“,</p><p><ref target="https://www.ilfattoquotidiano.it/2020/07/19/borsellino-parla-lamico-consulente-informatico-del-pool-antimafia-nel-92-mi-chiese-di-fare-una-ricerca-su-berlusconi-via-damelio-gia-un-mese-prima-era-successo-qualcosa/5871412/">ha raccontato Paparcuri</ref>. “Io risposi: ma chi è? Mi fece</p><p><hi rend="#b">pure il nome di Dell’Utri</hi>, ma non mi diceva molto. Però poi quando sentii il nome di Mangano, che io già conoscevo per le indagini su</p><p><hi rend="#b">Spatola</hi>, dissi: posso cercare. Trovai parecchia roba su Mangano ma lui insisteva su questo Berlusconi. Cerca, cerca, cerca, finalmente – anche grazie a una dritta – trovai un</p><p><hi rend="#b">rapporto della Finanza di Milano</hi>, se non ricordo male. Era indicizzato in modo errato, cioè era stato inserito male nel computer perché i nomi di Berlusconi, dei fratelli Dell’Utri si trovavano solo all’interno del documento, ma non erano nella lista degli indagati. Quindi erano difficili da trovare”. Ovviamente il fatto che nell’intervista a Borsellino venga fatto il nome di Dell’Utri non vuol dire assolutamente nulla. L’ex senatore ha scontato la sua condanna per concorso esterno, è stato assolto in via definitiva per la Trattativa ed è al momento ancora sotto inchiesta a Firenze con l’accusa di concorso nelle stragi del 1993, insieme a Berlusconi.</p><p>È un fatto, però, che la storia di quell’intervista a Borsellino è stata complessa e tribolata. “Ci sono <hi rend="#b">storie maledette</hi>, quella dell’intervista a Borsellino è la mia”, <ref target="https://www.ilfattoquotidiano.it/2017/07/19/paolo-borsellino-i-segreti-dellintervista-su-berlusconi-e-gli-interessi-di-canal-plus-parla-lautore-e-la-mia-maledizione/3737126/">raccontò nel 2017 Calvi a </ref></p><p><hi rend="#i">Dopo la morte del magistrato nella</hi></p><ref target="https://www.ilfattoquotidiano.it/2017/07/19/paolo-borsellino-i-segreti-dellintervista-su-berlusconi-e-gli-interessi-di-canal-plus-parla-lautore-e-la-mia-maledizione/3737126/">ilfattoquotidiano.it</ref>.<p><hi rend="#b">strage di via d’Amelio</hi>, infatti, quelle dichiarazioni potevano rappresentare un vero e proprio</p><p><hi rend="#b">scoop</hi>: eppure</p><p><hi rend="#b">non vennero diffuse</hi>. Quell’intervista non andò in onda neanche dopo, quando</p><p><hi rend="#b">Silvio Berlusconi</hi>decise di</p><p><hi rend="#b">candidarsi alla guida del Paese</hi>, con un partito che era stato costruito proprio da Dell’Utri. Stralci di quelle dichiarazioni saranno pubblicate in forma scritta</p><p><hi rend="#i">dall’Espresso</hi>nella primavera del 1994 (al settimanale era stata fornita una sintesi video a garanzia dell’autenticità), mentre per vedere un</p><p><hi rend="#b">estratto della versione video</hi>si dovrà attendere il 2000, quando</p><p><hi rend="#b">le manderà in onda a notte fonda, tra le polemiche e le tensioni della televisione di Stato. Per la pubblicazione integrale, invece, bisognerà attendere il 2009, quando</hi></p><hi rend="#i">Rainews 24</hi><p><hi rend="#b">la diffonde in dvd. Quattordici anni dopo quell’intervista fa ancora discutere.</hi></p><hi rend="#i">Il Fatto Quotidiano</hi></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>