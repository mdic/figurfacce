<doc sitename="Il Fatto Quotidiano" title="&quot;Dissi a Silvio Berlusconi che volevo andarmene da Mediaset e lui mi chiese di cedergli un palazzo...&quot;: il racconto di Pippo Baudo - Il Fatto Quotidiano" author="F Q" date="2023-06-13" url="https://www.ilfattoquotidiano.it/2023/06/13/dissi-a-silvio-berlusconi-che-volevo-andarmene-da-mediaset-e-lui-mi-chiese-di-cedergli-un-palazzo-il-racconto-di-pippo-baudo/7192910/" hostname="ilfattoquotidiano.it" description="&quot;Lui sapeva tutto di me, sapeva che non avevo tutti quei soldi e allora mi chiese di cedergli un palazzo di mia proprietà che gli stava molto a cuore...&quot;, il racconto di Pippo Baudo su Silvio Berlusconi" categories="Televisione" tags="Pippo Baudo;Silvio Berlusconi" fingerprint="75aaa0add86fe8b9">
  <main>
    <p><hi rend="#b">Pippo Baudo</hi> passò<hi rend="#b"> dalla Rai</hi> a <hi rend="#b">Mediaset nel 1987</hi> dopo un corteggiamento che ricorda bene e che racconta al <hi rend="#i"> Corriere della Sera</hi>, parlando del primo incontro con</p>
    <p><hi rend="#b">Silvio Berlusconi</hi>: “Lo ricordo benissimo. Lui si era innamorato di me. Si innamorava spesso delle persone e quando si innamorava le corteggiava in modo incessante. Mi volle conoscere, andai a incontralo ad Arcore e mi disse che mi voleva come direttore artistico delle sue reti.</p>
    <p><hi rend="#b">Io tentennavo perché lui aveva Mike Bongiorno</hi>, ma mi tranquillizzò dicendomi che lo aveva fatto presidente. A quel punto accettai”. Ma il conduttore, volto Rai e col servizio pubblico, in un certo senso, nel dna, nel 1988 decise di tornare dov’era: “</p>
    <p><hi rend="#b">Andai da Berlusconi a dirgli che volevo andarmene e lui mi rispose che non poteva fare brutta figura</hi>nei confronti dei suoi, che dovevo pagargli una penale come risarcimento. Lui sapeva tutto di me, sapeva che non avevo tutti quei soldi e allora mi chiese di cedergli</p>
    <p><hi rend="#b">un palazzo di mia proprietà</hi>che gli stava molto a cuore. Io ormai mi ero fissato, volevo andarmene e gli dissi che andava bene, che ci saremo rivisti più avanti per firmare. Lui mi stoppò: firmiamo subito. Aprì una porta ed entrò un notaio. Aveva previsto tutto”. Alla domanda se, quindi, l’ex premier l’abbia fregato, Baudo risponde: “Eh sì, mi ha fregato. Io volevo trattare, ma sull’atto c’era già scritto tutto, anche le particelle catastali.</p>
    <p><hi rend="#b">In quella palazzina di fronte alla Fao ci mandarono il Tg5</hi>. Enrico Mentana la chiamava Palazzo Baudo”.</p>
  </main>
  <comments/>
</doc>