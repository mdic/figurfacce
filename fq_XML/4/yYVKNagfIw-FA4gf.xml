<doc sitename="Il Fatto Quotidiano" title="Monti: &quot;Berlusconi restituisce l'Imu? E' un tentativo di corruzione&quot; - Il Fatto Quotidiano" author="RQuotidiano" date="2013-02-04" url="http://www.ilfattoquotidiano.it/2013/02/04/monti-berlusconi-compra-voti-con-soldi-degli-italiani/488512/" hostname="ilfattoquotidiano.it" description="La proposta choc di Berlusconi di restituire i soldi dell’Imu “è un voto di scambio, ma anche un tentativo simpatico di corruzione” e contiene “qualche elemento di usura”. Mario Monti commenta duramente dai microfoni di Rtl 102.5 l’idea del Cavaliere di rimborsare agli italiani l’imposta sulla casa e lo paragona ad Achille Lauro che “prometteva qualche chilo di …" categories="Politica" tags="Imu;Mario Monti;Rimborso Imu;Silvio Berlusconi" fingerprint="af8e9281f1c6c60d">
  <main>
    <head rend="h1">Monti: “Berlusconi restituisce l’Imu? E’ un tentativo di corruzione”</head>
    <graphic src="https://st.ilfattoquotidiano.it/wp-content/uploads/2013/02/monti-interna-nuova1.jpg" alt="Mario Monti"/>
    <p>La <ref target="http://www.ilfattoquotidiano.it/2013/02/03/imu-promessa-di-berlusconi-non-regge-alla-prova-dei-numeri/488294/">proposta choc di Berlusconi di restituire i soldi dell’Imu</ref> “è un </p>
    <p><hi rend="#b">voto di scambio</hi>, ma anche un tentativo simpatico di</p>
    <p><hi rend="#b">corruzione</hi>” e contiene “qualche elemento di usura”.</p>
    <p><hi rend="#b">Mario Monti</hi>commenta duramente dai microfoni di</p>
    <p><hi rend="#i">Rtl 102.5</hi>l’idea del</p>
    <p><hi rend="#b">Cavaliere</hi>di rimborsare agli italiani</p>
    <p><ref target="http://www.ilfattoquotidiano.it/2012/07/07/imu-incassati-oltre-9-miliardi-e-mezzo-ministero-assicura-aliquote-invariate-a-dicembre/286881/">l’imposta sulla casa</ref>e lo paragona ad</p>
    <p><hi rend="#b">Achille Lauro</hi>che “prometteva qualche chilo di pasta o una scarpa promettendo l’altra a voto ottenuto”. Non solo. Oltre a comprare “il voto con dei soldi e i soldi sono dei cittadini”, interviene anche su</p>
    <p><hi rend="#i">La7</hi>e specifica che nella sua proposta “c’è un qualche elemento di usura” e ricorda che se si chiederà agli italiani di pagare più tasse, “ciò avverrebbe in condizioni più negative di quanto sia accaduto di fronte al quasi crack finanziario del 2011”. E continua ad attaccare l’ex premier: “Si è proposto di togliere l’Imu anche retroattivamente. Ciò è magnifico, stupendo. Non so se neanche nel</p>
    <p><hi rend="#b">Paese di Alice</hi>si possa sperare tanto. La nostra proposta, invece, è più modesta, di ridurla”. Ma il Cavaliere respinge le critiche e a</p>
    <p><hi rend="#i">L’Aria che tira</hi>su La7 ribatte: “Monti ne dice tante di stupidaggini. Se in Italia c’è qualcuno che è credibile questo è il sottoscritto. Perché dissi che avrei abolito l’Ici e l’ho abolita. Molti dicono sciocchezze, non ne ho mai sentite tante come quelle che sento in questi giorni di campagna elettorale”.</p>
    <p>Il presidente del Consiglio, su <hi rend="#i">Rtl 102.5</hi> ha poi risposto al leader del <hi rend="#b">Pdl</hi>, secondo il quale qualsiasi imbecille può alzare le tasse: “Non mi sono sentito toccato” dalle accuse di Berlusconi; del resto, “io sono ancora più imbecille perchè ho dato attuazione ad <hi rend="#b">aumenti di tasse</hi> in gran parte già decisi da <hi rend="#b">Berlusconi</hi>”. E se il Professore tira fuori gli artigli, poi, non si deve ai consigli del guru Usa della comunicazione, <hi rend="#b">Axelrod</hi>. Lo si deve piuttosto a Berlusconi, perché “quando sento un simpatico, molto simpatico, signore che dice che lui aveva lasciato i conti in ordine e io ho fatto disastro, un po’, perché mi sembra uno schiaffo ai sacrifici degli italiani, mi rattristo e a volte mi innervosisco”.</p>
    <p>Nel caso di una vittoria elettorale del <hi rend="#b">Pdl</hi> c’è il rischio di un aumento dello spread e “siccome il saldo del bilancio pubblico, il pareggio nel 2013, avventatamente anticipato – accusa – da Berlusconi, è definito in termini strutturali, quindi un eventuale andamento del pil meno buono non avrebbe effetto di per sè e non richiederebbe manovre ulteriori”. Nel caso in cui invece vincesse <hi rend="#b">Bersani</hi>, risponde, “ci penserà lui”. Monti è però convinto che ”se vogliamo ancora sostenere con il voto dei partiti che sono su piazza da molto tempo, che per vent’anni hanno fatto sì che l’<hi rend="#b">Italia</hi> crescesse meno degli altri e che hanno combinato un bel disastro per cui hanno dovuto chiamare un professore al governo, beh le cose non si metteranno tanto bene”. Quanto alle prossime elezioni del <hi rend="#b">Presidente della Repubblica</hi>, spiega che rinnoverebbe <hi rend="#b">Napolitano</hi> per un secondo mandato al <hi rend="#b">Quirinale</hi>. Interviene anche sullo scandalo del Monte dei Paschi di Siena e ribadisce: “<ref target="http://www.ilfattoquotidiano.it/2013/02/01/mps-dietrofront-di-monti-mai-attaccato-pd-bersani-non-centra-niente/486966/">Sono convinto che l’onorevole Bersani non abbia niente a che fare con la vicenda”</ref>, lamentando che a questa affermazione, pronunciata già nei giorni scorsi, non è stato dato lo spazio analogo concesso invece a sue frasi critiche nei riguardi del </p>
    <p><hi rend="#b">Pd</hi>, “come se ci fosse un interesse a tenere vivi dei contrasti con me”.</p>
    <p>Domenica <ref target="http://www.ilfattoquotidiano.it/2013/02/03/monti-berlusconi-non-ha-mai-mantenuto-le-promesse-gli-italiani-lo-sanno/488053/">Monti aveva invitato Berlusconi a un confronto tv sull’Imu</ref>, come aveva specificato anche sulla sua <ref target="http://www.facebook.com/photo.php?fbid=341619465952300&amp;set=a.328575280590052.75506.321729554607958&amp;type=1&amp;theater">pagina facebook</ref>: “Il mio predecessore, noto per le facili promesse elettorali, ha appena annunciato l’intenzione di tagliare la<hi rend="#b"> spesa pubblica</hi> di 80 miliardi di euro nei prossimi 5 anni, di restituire l’Imu già pagata e poi cancellarla, di eliminare l’<hi rend="#b">Irap</hi>. Si tratta dello stesso incantatore di serpenti che, nelle ultime due esperienze di governo, ha aumentato la spesa di <hi rend="#b">154 miliardi</hi>. A questo punto ci domandiamo se Berlusconi vorrà accettare il mio invito ad un confronto in tv per discutere anche delle sue proposte. Nei prossimi anni sarà possibile <ref target="http://www.ilfattoquotidiano.it/2013/01/28/detrazioni-imu-e-taglio-irap-e-irpef-ora-anche-monti-fa-promesse-sulle-tasse/481792/">ridurre l’ Imu, l’Irap e anche l’Irpef – ha specificato ancora una volta</ref> – ma solo attraverso un’azione responsabile che non metta nuovamente a rischio la tenuta dei conti pubblici. Gli italiani non si lasceranno abbindolare, non consentiranno al Paese di ritrovarsi nuovamente sull’orlo del baratro come nel 2011″.</p>
    <p>Infine parla dei <ref target="http://www.ilfattoquotidiano.it/2013/02/02/francia-passa-primo-articolo-sulle-nozze-gay-siamo-fieri-di-questo-percorso/487407/"> matrimoni gay dopo la svolta in Francia</ref>, e torna a stabilire così le coordinate di Scelta Civica di fronte alle questioni ‘eticamente sensibili’. Ritiene che “su questo, come su altri temi, dobbiamo andare in direzione dell’</p>
    <p><hi rend="#b">Europa</hi>. Queste questioni devono essere più oggetto delle coscienze individuali e, per la politica, di decisioni prese dal</p>
    <p><hi rend="#b">Parlamento</hi>“.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>