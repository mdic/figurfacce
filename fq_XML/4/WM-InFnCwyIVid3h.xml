<doc sitename="Il Fatto Quotidiano" title="Decadenza, Berlusconi prepara sit-in nel giorno del voto in Giunta - Il Fatto Quotidiano" author="RQuotidiano" date="2013-09-26" url="http://www.ilfattoquotidiano.it/2013/09/26/forza-italia-berlusconi-prepara-sit-in-nel-giorno-del-voto-in-giunta/724244/" hostname="ilfattoquotidiano.it" description="Una data e un luogo non casuali per la prima manifestazione della nuova Forza Italia. Per lanciare il nuovo movimento, a quanto riferiscono fonti interne al partito, Silvio Berlusconi sta organizzando un raduno in piazza Farnese, a Roma, per venerdì 4 ottobre. Si tratta del giorno in cui è prevista la decisione della Giunta per …" categories="Politica" tags="Decadenza Berlusconi;Forza Italia;Silvio Berlusconi" fingerprint="ed87527cd9284b3c">
  <main><head rend="h1">Decadenza, Berlusconi prepara sit-in nel giorno del voto in Giunta</head><graphic src="https://st.ilfattoquotidiano.it/wp-content/uploads/2013/09/berlusconi_forza_italia.jpg"/><p>Una data e un luogo non casuali per la prima <hi rend="#b">manifestazione</hi> della nuova <hi rend="#b">Forza Italia</hi>. Per lanciare il nuovo movimento, a quanto riferiscono fonti interne al partito, <hi rend="#b">Silvio Berlusconi</hi> sta organizzando un raduno in <hi rend="#b">piazza Farnese</hi>, a Roma, per venerdì 4 ottobre. Si tratta del giorno in cui è prevista la decisione della <hi rend="#b">Giunta per le elezioni</hi> sulla decadenza da senatore del Cavaliere. Non solo. Piazza Farnese è il luogo dove <hi rend="#b">Giuliano Ferrara</hi> organizzò la protesta contro<ref target="http://www.ilfattoquotidiano.it/2013/06/24/sentenza-ruby-berlusconi-condannato-a-7-anni/634261/"> la sentenza del tribunale di Milano sul caso Ruby</ref>: lo slogan della manifestazione, a cui parteciparono tutti i “falchi” del </p><p><hi rend="#b">Pdl</hi>, era “siamo tutti puttane, no all’ingiustizia puritana”.</p><p>L’indiscrezione trapela la settimana dopo <ref target="http://www.ilfattoquotidiano.it/2013/09/18/videomessaggio-berlusconi-con-voi-decaduto-no-forza-italia-evitera-catastrofe/715852/">la diffusione del videomessaggio</ref> in cui Berlusconi annunciava la fine del </p><p><hi rend="#b">Popolo della Libertà</hi>e il ritorno al vecchio simbolo. La seconda tappa della “resurrezione” del partito del Cavaliere è stata</p><p><ref target="http://www.ilfattoquotidiano.it/2013/09/19/forza-italia-berlusconi-presenta-sede-nome-pdl-non-trasmetteva-emozione/716901/">l’inaugurazione della sede di piazza San Lorenzo in Lucina</ref>, a Roma. Il passaggio successivo, nei piani dei dirigenti del movimento, doveva essere un evento all’auditorium di via della Conciliazione il 27 settembre. Gli sviluppi politici delle ultime ore, tuttavia, con</p><p><ref target="http://www.ilfattoquotidiano.it/2013/09/25/ok-per-acclamazione-a-ipotesi-dimissioni-parlamentari-berlusconi-non-dormo-da-55/723519/">le ipotesi di</ref>in caso di voto favorevole alla decadenza, sembrano avere orientato il partito verso una soluzione più vicina alla linea dura: manifestazione in piazza e concomitanza con la riunione della</p><hi rend="#b">dimissioni</hi>in massa dei parlamentari pidiellini<p><hi rend="#b">Giunta per le elezioni</hi>. Fonti interne a Forza Italia fanno sapere che la richiesta di occupazione di piazza Farnese è stata inoltrata nella mattinata di giovedì.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>