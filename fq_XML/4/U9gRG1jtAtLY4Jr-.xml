<doc sitename="Il Fatto Quotidiano" title="Silvio Berlusconi al cinema, due Oscar vinti da produttore e i tanti titoli &quot;dedicati&quot; al Caimano - Il Fatto Quotidiano" author="Davide Turrini" date="2023-06-12" url="https://www.ilfattoquotidiano.it/2023/06/12/silvio-berlusconi-al-cinema-due-oscar-vinti-da-produttore-e-i-tanti-titoli-dedicati-al-caimano/7191658/" hostname="ilfattoquotidiano.it" description="Berlusconi cinematografaro, buona la prima (ma anche la seconda e la terza). Quando il cinema ancora contava, quando il cinema era ancora un affare (internazionale, addirittura), Silvio Berlusconi c’era. La storia di un produttore e distributore come Medusa Mediaset group (la dicitura ufficiale è aggiornata all’oggi, ma per decenni è stata Medusa, è una storia …" categories="Cinema" tags="Silvio Berlusconi" fingerprint="5a9f1fafabcfd832">
  <main>
    <p><hi rend="#b">Berlusconi cinematografaro, buona la prima</hi> (ma anche la seconda e la terza). Quando il cinema ancora contava, quando il cinema era ancora un affare (internazionale, addirittura), <hi rend="#b">Silvio Berlusconi c’era</hi>. La storia di un produttore e distributore come <hi rend="#b">Medusa Mediaset group</hi> (la dicitura ufficiale è aggiornata all’oggi, ma per decenni è stata Medusa, è una storia di incredibili successi commerciali e in alcuni momenti del cosiddetto cinema di qualità). È il 1986 quando<hi rend="#b"> Reteitalia</hi>, holding della divisione spettacolo e cinema controllata dal gruppo Fininvest, <hi rend="#b">entra a far parte con il 49% dello storico marchio di distribuzione Medusa</hi>.</p>
    <p>Ricordiamo che Medusa aveva 20 anni di vita alle spalle e successi commerciali in sala tra anni settanta e primi ottanta tra cui<hi rend="#b"> Rambo </hi>e <hi rend="#b">Amadeus</hi>; mentre <hi rend="#b">Reteitalia</hi> aveva già cominciato a produrre film. Tra l’86 e l’88 Medusa targata Fininvest amplia il bouquet: produzione, distribuzione ed esercizio, quindi l’inizio del brand delle multisale Medusa, ripetendo la storica verticalità della <hi rend="#b">Hollywood d’oro</hi>. A riguardare le cronache dell’epoca tra l’86 e l’88, anno in cui Medusa si alleerà con <hi rend="#b">Cecchi Gori group</hi> e nascerà <hi rend="#b">Penta Film</hi>, la società di distribuzione berlusconiana porterà in sala una cinquantina di film (tra questi Tucker, Il frullo del passero, High spirits) e perfino sfiorerà uno dei kolossal impossibili di <hi rend="#b">Francis Ford Coppola</hi>, il mai realizzato Gerico. L’alleanza con Cecchi Gori sarà però la chiave di volta per la controllata Fininvest.</p>
    <p>Tra il 1989 e il 1994 Penta Film si dedica molto al rilancio di tante commedie italiane, ma non rinuncia all’esportazione di lusso come <hi rend="#i"> Il tè nel deserto</hi> di Bertolucci e all’incredibile </p>
    <p><hi rend="#b">Mediterraneo</hi>di</p>
    <p><hi rend="#b">Salvatores</hi>che porta ai due produttori (Cecchi Gori e Berlusconi) e al distributore (Penta) il premio Oscar come miglior film straniero. Dal ’95 Medusa tornerà in proprio allargando gli investimenti tra produzione, distribuzione ed esercizio, e da lì in avanti saranno solo successi stratosferici in termini di incassi.</p>
    <p>Facciamo solo alcun esempi: lanciano l’esordio e i titoli successivi di Aldo, Giovanni e Giacomo da <hi rend="#i"> Tre uomini e una gamba in poi</hi>; soffiano a 01 Ficarra e Picone e da Il 7 e l’8 in avanti distribuiscono e producono tutti i film del duo siculo; distribuiscono</p>
    <p>
      <hi rend="#i">di Benigni e</hi>
    </p>
    <hi rend="#b">Pinocchio</hi>
    <p>
      <hi rend="#i">di Muccino; infine puntano sull’affare più remunerativo del nuovo secolo:</hi>
    </p>
    <hi rend="#b">L’ultimo bacio</hi>
    <p><hi rend="#b">Checco Zalone</hi>con cui Medusa, in parte da produttore, e sempre da distributore batte ogni record al box office. Infine nel 2013 l’exploit dell’Oscar per</p>
    <p>
      <hi rend="#i">di</hi>
    </p>
    <hi rend="#b">La grande bellezza</hi>
    <p><hi rend="#b">Paolo Sorrentino</hi>, coprodotto e distribuito dalla società di Berlusconi. Insomma, se il Cav ha fatto tanto per produrre e distribuire cinema italiano in patria e nel mondo, il cinema non ha mai rappresentato il Cav stesso come munifico benefattore, anzi.</p>
    <p>Tra il 1998 e per una ventina d’anni diventa il bersaglio preferito in titoli come Aprile (1998) di<hi rend="#b"> Nanni Moretti</hi> che bissa il Cav in scena dedicandogli spiritualmente e simbolicamente un intero film, Il Caimano (2006) dove B. viene perfino triplicato: lo interpretano Michele Placido, Elio de Capitani e lo stesso Moretti in un finale incendiario. Ma il Berlusconi bersaglio appare nell’insinuante <hi rend="#b">Videocracy</hi> di Erik Gandini (2009), in Silvio Forever di <hi rend="#b">Roberto Faenza</hi> e in Draquila della <hi rend="#b">Guzzanti</hi> (2010). Nel 2018 è Sorrentino a coronare un po’ fuori tempo massimo il Cavaliere nel dittico<hi rend="#b"> Loro</hi> dove <hi rend="#b">Toni Servillo</hi> si imparrucca e trucca per sembrare Silvio. Senza dimenticare che la serie 1992-1993-1994 è interamente dedicata all’ascesa di Berlusconi in politica, qui interpretato da Paolo Pierobon.</p>
  </main>
  <comments/>
</doc>