<doc sitename="Il Fatto Quotidiano" title="La lettera di Pier Silvio Berlusconi: &quot;Non posso descrivere la mia emozione quando mio padre mi diceva 'sono orgoglioso di te' e so che lo diceva a tutti noi&quot;. Le parole per i dipendenti Mediaset - Il Fatto Quotidiano" author="F Q" date="2023-06-13" url="https://www.ilfattoquotidiano.it/2023/06/13/la-lettera-di-pier-silvio-berlusconi-non-posso-descrivere-la-mia-emozione-quando-mio-padre-mi-diceva-sono-orgoglioso-di-te-e-so-che-lo-diceva-a-tutti-noi-le-parole-per-i-dipendenti-mediaset/7192746/" hostname="ilfattoquotidiano.it" description="&quot;.... io da solo non avrei potuto fare nulla. Nulla. È stato un uomo che ha dato tanto, tantissimo. Che ha creato tantissimo&quot;, la lettera di Pier Silvio Berlusconi" categories="Attualità" tags="Mediaset;Pier Silvio Berlusconi;Silvio Berlusconi" fingerprint="4a3b8b5b187dcb19">
  <main>
    <p>Un’e-mail mandata a tutti i dipendente <hi rend="#b">Mediaset</hi> martedì mattina 13 giugno da<hi rend="#b"> Pier Silvio Berlusconi</hi>, secondogenito dell’ex premier <hi rend="#b">Silvio Berlusconi</hi> scomparso a 86 anni. <hi rend="#b">Le prime parole dopo il lutto, lette nell’edizione delle 13 del Tg5</hi>.</p>
    <p>“Cara Mediaset, carissimi tutti, sento il bisogno di scrivervi perché so quanto era importante per mio padre farvi sapere l’amore e il grande orgoglio che ha sempre provato per la nostra azienda e per tutti noi. <hi rend="#b">Non ci sono parole per descrivere la mia emozione ogni volta che mi diceva ‘sono orgoglioso di te e di quello che fai’</hi>. E io ho sempre saputo benissimo che si rivolgeva a tutti noi: io da solo non avrei potuto fare nulla. Nulla”. L’ad Mediaset prosegue: “È stato un uomo che ha dato tanto, tantissimo. Che ha creato tantissimo. E ha sempre considerato la nostra azienda come una sua amatissima creatura. <hi rend="#b">Il mio papà, il nostro fondatore, vi ha sempre amato tutti, uno per uno</hi>. E adesso il nostro dovere è seguire la sua impronta in</p>
    <p>delebile, lavorare, lavorare, lavorare. Con entusiasmo e rispetto”. E poi, qualche parola sul futuro: “Oggi dobbiamo guardare avanti e impegnarci ancora di più, sempre di più. Dobbiamo costruire un Gruppo ancora più forte e ancora più vivo. Lo dobbiamo fare per Mediaset. Lo dobbiamo fare per tutti noi. Ma soprattutto lo vogliamo fare per lui. <hi rend="#b">Vi abbraccio forte. Siete nel mio cuore. E sarete per sempre nel suo cuore</hi>. Pier Silvio”.</p>
  </main>
  <comments/>
</doc>