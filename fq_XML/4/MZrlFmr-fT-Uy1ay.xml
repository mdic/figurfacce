<doc sitename="Il Fatto Quotidiano" title="Sondaggi elettorali, con l'Italicum 4 partiti in Parlamento e ballottaggio - Il Fatto Quotidiano" author="RQuotidiano" date="2014-01-29" url="http://www.ilfattoquotidiano.it/2014/01/29/sondaggi-elettorali-con-litalicum-4-partiti-in-parlamento-e-ballottaggio/861704/" hostname="ilfattoquotidiano.it" description="Che Parlamento avremmo con l’Italicum ancora rivisto dopo l’ennesima intesa Renzi-Berlusconi? L’ipotesi si basa su un sondaggio, ma è interessante vedere che, se si votasse domani, nessuna delle coalizioni – né quella di centrosinistra né quella di centrodestra – riuscirebbe ad aggiudicarsi il premio di maggioranza del 15%, che scatta superando la soglia del 37%. Le …" categories="Politica" tags="Italicum;Matteo Renzi;PD;Silvio Berlusconi;Sondaggi Elettorali" fingerprint="38d97005fd7fa0ac">
  <main>
    <head rend="h1">Sondaggi elettorali, con l’Italicum 4 partiti in Parlamento e ballottaggio</head>
    <graphic src="https://st.ilfattoquotidiano.it/wp-content/uploads/2014/01/parlamento-640.jpg" alt="Parlamento"/>
    <p><ref target="http://www.ilfattoquotidiano.it/2014/01/29/legge-elettorale-trovato-laccordo-tra-renzi-e-berlusconi-sullitalicum/861621/">Che Parlamento avremmo con l’ Italicum ancora rivisto dopo l’ennesima intesa Renzi-Berlusconi</ref>? L’ipotesi si basa su un sondaggio, ma è interessante vedere che, se si votasse domani, nessuna delle coalizioni – né quella di centrosinistra né quella di centrodestra – riuscirebbe ad aggiudicarsi il </p>
    <p><hi rend="#b">premio di maggioranza</hi>del 15%, che scatta superando la soglia del 37%. Le proiezioni realizzate da Datamedia Ricerche, istituto diretto da</p>
    <p><hi rend="#b">Natascia Turato</hi>, per</p>
    <p><hi rend="#i">Il Tempo</hi>, (nell’ultima settimana) registrano un incremento per la coalizione di centrodestra dello 0,6% attestandosi, che si attesta al 34,4%, mentre quella di centrosinistra con il 36% segna un -0,1%.</p>
    <p>Nel dettaglio nell’area di centrodestra si registra un incremento di <hi rend="#b">Forza Italia</hi> che si attesta al 22,3% (+0,3%), il <hi rend="#b">Nuovo centrodestra</hi> è al 4,9% (-0,1), la <hi rend="#b">Lega Nord</hi> è stabile al 3,5%, <hi rend="#b">Fratelli d’Italia – AN</hi> è al 2,2% (+0,2),<hi rend="#b"> La Destra</hi> stabile all’1% e altri di cdx sono allo 0,5%.</p>
    <p>Sul versante opposto il <hi rend="#b">Partito democratico</hi>, nonostante il dinamismo di Renzi perde lo 0,3 e scende al 32%, <hi rend="#b">Sinistra ecologia e libertà</hi>, sfrutta l’onda del congresso di Rimini e acquista lo 0,3, toccando il 2,9%. Gli altri di centrosinistra fermi all’1,1% (-0,1). Il<hi rend="#b"> Movimento 5 Stelle</hi> con il 20% fa segnare un incremento dello 0,7%. Mentre <hi rend="#b">Scelta Civica</hi> è in discesa dello 0,2% con l’1% delle preferenze e l’<hi rend="#b">Udc</hi> al 2,6% (+0,2).</p>
    <p>Il duo Renzi-Berlusconi conquista fiducia.<hi rend="#b"> Matteo Renzi</hi> si conferma il leader più apprezzato con un trend in crescita. Il segretario del Pd è al 57% (+2% rispetto a dicembre). E’ seguito da <hi rend="#b">Silvio Berlusconi</hi> con il 26% (+1%), <hi rend="#b">Beppe Grillo</hi> con il 21% guadagna un punto. Cresce anche <hi rend="#b">Nichi Vendola</hi> con il 18% (+2%) , mentre perde (-1%) <hi rend="#b">Angelino Alfano</hi> con il 15%.</p>
    <p>Chi continua a perdere consensi è il governo Letta. Rispetto alla rilevazione di dicembre, la fiducia nel premier<hi rend="#b"> Enrico Letta</hi> cala di 3 punti e si attesta al 35%, perde anche il suo governo (-1) che ha la fiducia del 28% del campione. Per quanto concerne la fiducia nei singoli ministri, tutti quanti fanno registrare il segno meno. <hi rend="#b">Emma Bonino</hi> resta la più apprezzata con il 44% (-3). Ultimo è <hi rend="#b">Fabrizio Saccomanni</hi> che perde il 2% e tocca quota 15%.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>