<doc sitename="Il Fatto Quotidiano" title="Berlusconi ha la congiuntivite e salta comizio finale a Napoli. &quot;Sinistra puzza&quot; - Il Fatto Quotidiano" author="RQuotidiano" date="2013-02-22" url="http://www.ilfattoquotidiano.it/2013/02/22/berlusconi-salta-chiusura-elettorale-a-napoli-causa-congiuntivite/508949/" hostname="ilfattoquotidiano.it" description="Silvio Berlusconi ha deciso di non prendere parte al comizio di chiusura a Napoli. All’ex capo del governo, a quanto si apprende, sarebbe stato sconsigliato di andare per i problemi causati da una forte congiuntivite e dovendo poi partecipare all’appello finale in tv. Berlusconi si è collegato con l’iniziativa di Napoli per un videomessaggio. Si …" categories="Elezioni 2013" tags="Campagna Elettorale;Elezioni Politiche 2013;Napoli;Silvio Berlusconi" fingerprint="8ca95435c68bc42d">
  <main>
    <head rend="h1">Berlusconi ha la congiuntivite e salta comizio finale a Napoli. “Sinistra puzza”</head>
    <graphic src="https://st.ilfattoquotidiano.it/wp-content/uploads/2013/02/berlusconi-interna-nuova1.jpg"/>
    <p><hi rend="#b">Silvio Berlusconi</hi> ha deciso di non prendere parte al comizio di chiusura a <hi rend="#b">Napoli</hi>. All’ex capo del governo, a quanto si apprende, sarebbe stato sconsigliato di andare per i problemi causati da una forte <hi rend="#b">congiuntivite</hi> e dovendo poi partecipare all’appello finale in tv. Berlusconi si è collegato con l’iniziativa di Napoli per un <hi rend="#b">videomessaggio</hi>. Si è invece regolarmente presentato alla conferenza stampa della Tribuna Elettorale su Rai2. Dove si è letteralmente scatenato fino a dire questo: “Io sono gioioso e allegro e anziché fare come l’opposizione che ha la forfora, le puzza l’alito e che non si lava, mi piace cantare e scherzare. Ma non ho mai fatto nulla men che meno di corretto”. </p>
    <p><hi rend="#b">Palazzo Grazioli: “Disturbi visivi”</hi><lb/>“Il presidente Berlusconi lamenta disturbi visivi da qualche giorno” spiega una nota dell’ufficio stampa di <hi rend="#b">Palazzo Grazioli</hi>, sottolineando che “il medico curante, professor <hi rend="#b">Alberto Zangrillo</hi>, ha imposto al presidente Berlusconi di annullare la presenza alla manifestazione di Napoli, in quanto incompatibile con le indicazioni terapeutiche prescritte dagli specialisti”. “Si tratta del distacco posteriore del vitreo monolaterale – si legge – Ciò significa la separazione del gel vitreale dalla retina posteriore. E’ una evenienza fisiologica perché il vitreo degenera dall’età di 18 anni ed il distacco può occorrere a qualsiasi età. E’ comune nel 60% della popolazione e, se trascurato, può portare a patologia maculare”. “Per queste ragioni – conclude la nota – la terapia prescritta è: idratazione; evitare movimenti fisici che condizionerebbero l’assestamento del vitreo (quindi, cautela anche per traumi minori). La diagnosi è stata confermata dal professor <hi rend="#b">Francesco Bandello</hi> di Milano e dal professor <hi rend="#b">Mario Stirpe</hi>di Roma”. Da qui la decisione di tenerlo a riposo.</p>
    <p><hi rend="#b">“C’è un Monti cattivo che affinità con la sinistra”</hi>Oggi l’ex capo del governo non ha comunque rinunciato ad attaccare i suoi avversari, in particolare il suo successore </p>
    <p><hi rend="#b">Mario Monti</hi>: “Ci sono due Monti”, ha detto intervenendo alla</p>
    <p><hi rend="#i">Telefonata</hi>di Maurizio Belpietro (su Canale 5). C’e’ “un Monti cattivo che si è rivelato per quello che è veramente e di cui abbiamo scoperto alcune affinità con la sinistra: la convinzione che si devono aumentare le tasse, la diffidenza verso la libertà e l’autonomia, l’amore per il potere”. Berlusconi ha rilanciato il suo appello a “non votare una sinistra che va da Bersani e Vendola a Ingroia ed è un’armata Brancaleone cattiva e spietata che ci sottometterebbe”. Il Cavaliere ha ripetuto le promesse fatte in questa campagna elettorale: dalla restituzione dell’Imu alla cancellazione dell’Irap in cinque anni fino alla riduzione a due aliquote dell’Irpef. In particolare sull’</p>
    <p><hi rend="#b">Imu</hi>e sulle polemiche suscitate dalla lettera inviata da Berlusconi a molti italiani (vicenda sulla quale ora indaga anche la magistratura), il Cavaliere ha aggiunto che si è trattato di “un esempio di buona politica, l’unica nota stonata è la reazione brutale e aggressiva da parte dei nostri avversari. La sinistra e gli altri ci dovrebbero ringraziare ma ci ringraziano gli italiani che ci hanno già scritto”.</p>
    <p>Quanto alla sinistra “della coalizione di Bersani e Vendola fino a Ingroia è un’<hi rend="#b">Armata Brancaleone</hi> cattiva e spietata, da far venire i brividi, che minerebbe la nostra libertà”. Il Cavaliere rivolge quindi un appello agli elettori per il voto al Pdl “la sola possibilità se vogliono salvarsi”.</p>
    <p><hi rend="#b">Attacchi contro tutti: “Grillo manderà Bersani a Palazzo Chigi”Silvio Berlusconi</hi>, dopo aver rinunciato all’ultima iniziativa elettorale di Napoli, ha preferito le telecamere. In serata sarà a </p>
    <p><hi rend="#i">Rai2</hi>in diretta come tutti gli altri capi coalizione. Ma in tanto ha diffuso un videomessaggio nel quale si è lanciato all’attacco di tutti i contendenti. Intanto i leader del centrosinistra: “Voglio parlarvi di</p>
    <p><hi rend="#b">Bersani</hi>e</p>
    <p><hi rend="#b">Vendola</hi>– ha detto – Il Pd è il più crudele e disumano della storia, hanno invidia per chi con sacrificio e rischio di impresa si dà una situazione di benessere”. Poi</p>
    <p><hi rend="#b">Monti</hi>: i voti per il quale sarebbero “sciupati”. Per l’ex presidente del Consiglio non hanno (</p>
    <p><hi rend="#b">Monti</hi>,</p>
    <p><hi rend="#b">Casini</hi>e</p>
    <p><hi rend="#b">Fini</hi>) “grande sicurezza di raggiungere il 10% e se entrano in Parlamento hanno già dichiarato che sono disposti a collaborare con Bersani, quindi i voti dei moderarti a Monti e Casini e Fini o sono voti persi o vanno a Bersani”. Il sostegno al governo tecnico, prosegue il Cavaliere, è stato necessario: “Abbiamo sostenuto e votato diverse volte la fiducia al governo Monti perché non potevamo far stare l’Italia senza un Governo e decapitare l’Italia”. Poi tocca a</p>
    <p><hi rend="#b">Oscar Giannino</hi>: “C’è anche una piccolissima formazione, quella di Giannino; credo che dopo quello che ha fatto nessuno lo vorrà premiare. I voti per lui sono voti sprecati”. E ancora il</p>
    <p><hi rend="#b">Movimento Cinque Stelle</hi>: “Grillo aveva detto di aver scelto i candidati sulla base dei curricula che i candidati stessi hanno presentato sulla rete. Da un’inchiesta viene fuori che più dell’ottanta per cento dei candidati delle liste di Grillo appartiene all’</p>
    <p><hi rend="#b">estremissima sinistra</hi>, addirittura ai comitati</p>
    <p><hi rend="#b">No Tav</hi>, ai</p>
    <p><hi rend="#b">centri sociali</hi>e ai</p>
    <p><hi rend="#b">black bloc</hi>“. Berlusconi definisce Grillo un “</p>
    <p><hi rend="#b">istrione straordinario</hi>che ha fatto l’attore per tutta la sua vita”. Anzi di più: “Ha un passato tragico e, a sentire il mio amico</p>
    <p><hi rend="#b">Boldi</hi>, è l’uomo più cattivo che abbia conosciuto nella vita. Grillo parla a tutti i</p>
    <p><hi rend="#b">disgustati dalla politica</hi>e dice seguitemi, noi distruggeremo il palazzo della politica e li manderemo tutti a casa: è falso. Grillo non manderà a casa nessun politico. Anche il risultato sarà quello di issare Bersani e Vendola a Palazzo Chigi”.</p>
    <p><hi rend="#b">“L’opposizione ha la forfora, le puzza l’alito e non si lava”</hi><lb/>Ma l’attacco finale arriva su Raidue. ”Io sono gioioso e allegro e anziché fare come l’opposizione che ha la <hi rend="#b">forfora</hi>, le puzza <hi rend="#b">l’alito</hi> e che non si lava, mi piace cantare e scherzare. Ma non ho mai fatto nulla men che meno di corretto”. Il riferimento del leader del Pdl è in particolare alle “cene eleganti” di Arcore. “Io rispetto le donne e faccio complimenti veri” ha ribadito. Non solo: “Il caso di Noemi lo avete inventato voi di <hi rend="#i">Repubblica</hi> e del <hi rend="#i">Corriere della Sera</hi> – ha replicato a un giornalista – E’ stata una bufala totale: io non ho mai messo un dito addosso ad una ragazzina simpatica e gioiosa. I testimoni? Non hanno detto nulla, li avete pagati voi. Siete una banda di gente impossibile”. Quanto accaduto invece con Ruby, premettendo di aver creduto che “avesse 24 anni e che fosse egiziana”, Berlusconi ha ribadito di “non averle messo mai nemmeno un dito addosso” e di averle dato “57mila euro per evitare che si prostituisse” credendo che alle sue spalle ci fosse “una storia terribile”. Su di lei, ha detto ancora Berlusconi, “il tribunale e la procura di Milano hanno montato un caso di cui mi occuperò subito dopo le elezioni perchè questo è un fatto non degno di un paese civile. Io sono una vittima – ha aggiunto – ma non voglio finire come vittima e sono sereno”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>