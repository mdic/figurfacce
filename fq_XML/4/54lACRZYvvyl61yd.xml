<doc sitename="Il Fatto Quotidiano" title="Lodo Mondadori, Marina Berlusconi: &quot;Non siamo bancomat di De Benedetti&quot; - Il Fatto Quotidiano" author="RQuotidiano" date="2013-12-11" url="http://www.ilfattoquotidiano.it/2013/12/11/lodo-mondadori-marina-berlusconi-non-siamo-bancomat-di-de-benedetti/809311/" hostname="ilfattoquotidiano.it" description="“L’ingegner De Benedetti e la Cir ci hanno preso gusto. Sicuri di poter contare su una giustizia ingiusta, considerano ormai la Fininvest come un gigantesco bancomat, dal quale prelevare secondo necessità”. Questa la reazione a caldo del presidente di Fininvest, Marina Berlusconi, a proposito dei 32 milioni di euro di danni non patrimoniali chiesti dalla …" categories="Giustizia" tags="Carlo De Benedetti;Cassazione;Cir;Corruzione;Fininvest;Lodo Mondadori;Marina Berlusconi;Silvio Berlusconi" fingerprint="adfc9189603a0c3d">
  <main>
    <head rend="h1">Lodo Mondadori, Marina Berlusconi: “Non siamo bancomat di De Benedetti”</head>
    <graphic src="https://st.ilfattoquotidiano.it/wp-content/uploads/2013/12/berlusconi.jpg" alt="Silvio Berlusconi"/>
    <p>“L’ingegner De Benedetti e la Cir ci hanno preso gusto. Sicuri di poter contare su una<hi rend="#b"> giustizia ingiusta</hi>, considerano ormai la Fininvest come un gigantesco bancomat, dal quale prelevare secondo necessità”. Questa la reazione a caldo del presidente di Fininvest, <hi rend="#b">Marina Berlusconi</hi>, a proposito dei 32 milioni di euro di <hi rend="#b">danni non patrimoniali</hi> chiesti dalla Cir in una causa civile nell’ambito della vicenda del Lodo Mondadori.</p>
    <p>“Non è bastato – ha aggiunto Marina Berlusconi – l’<hi rend="#b">esproprio</hi> da 494 milioni di euro che ci è stato inflitto per un danno mai subito da De Benedetti nella vicenda Lodo Mondadori. La Cir ora torna alla carica chiedendoci altri 32 milioni di euro, che rivalutati ammontano a quasi un centinaio, questa volta per il danno non patrimoniale”.</p>
    <p>Per il presidente di Fininvest, “è il modo in cui si arriva a motivare e a quantificare questo inesistente danno che lascia ancor di più sconcertati. Come fa la Cir a lamentare uno smacco imprenditoriale – si chiede ancora la figlia dell’ex premier – ingiustamente subito quando lo stesso De Benedetti della spartizione Mondadori si disse soddisfattissimo, e a ragion veduta, avendone tratto solo vantaggi? Di smacchi imprenditoriali l’ingegnere ne ha accumulati eccome, ma sono ben altri: basti pensare alla distruzione di un marchio storico come l’<hi rend="#b">Olivetti</hi>, o alla pesante situazione debitoria del gruppo Cir”.</p>
    <p>“La società però va oltre e nella sua richiesta tira fuori addirittura presunti danni psicologici, per la precisione i gravissimi stress e disagi nella sfera psichica ed emotiva degli esponenti di Cir, a cominciare da De Benedetti. Detta da <ref target="http://www.ilfattoquotidiano.it/2013/10/28/lodo-mondadori-lincasso-salva-conti-del-gruppo-de-benedetti/758997/">chi ha raddrizzato i suoi bilanci proprio grazie all’esproprio assurdo sul Lodo Mondadori</ref>, c’è da rimanere senza parole. Piuttosto che sui danni psicologici di De Benedetti, credo sarebbe doveroso riflettere sui danni reali e gravissimi che questa vicenda giudiziaria ha davvero provocato – ha concluso – Ad aziende sane come le nostre che pagano ogni anno </p>
    <p><hi rend="#b">centinaia di milioni di euro di tasse</hi>e che danno lavoro a migliaia di persone. Ma anche al rispetto della verità e della giustizia di questo Paese”.</p>
    <p>Lunedì scorso la <hi rend="#b">Cir</hi> di <hi rend="#b">Carlo De Benedetti</hi> ha formalmente avviato contro la <hi rend="#b">Fininvest</hi> di <hi rend="#b">Silvio Berlusconi</hi> una<hi rend="#b"> nuova causa civile</hi> con cui chiede il risarcimento di 30 milioni di euro per danni non patrimoniali per la <ref target="http://www.ilfattoquotidiano.it/2011/07/09/lodo-mondadori-la-storia-giudiziaria/144201/">vicenda del Lodo Mondadori.</ref> La richiesta di fatto è di 90 milioni perché ai 30 di risarcimento vanno sommati i 60 per interessi e spese legali. </p>
    <p>La nuova richiesta – secondo quanto riporta il <hi rend="#i">Corriere della Sera</hi> – è stata presentata <ref target="http://www.ilfattoquotidiano.it/2013/09/17/lodo-mondadori-risarcimento-berlusconi-a-de-benedetti-fissato-in-5412-milioni/714318/">dopo che la Cassazione lo scorso settembre con la sentenza</ref> ha stabilito il risarcimento di </p>
    <p><hi rend="#b">494 milioni di euro</hi>alla società della famiglia De Benedetti. I supremi giudici avevano ritenuto, in via definitiva, anche che Cir dovesse essere risarcita anche per i “danni non patrimoniali”. Ovvero qui danni che sono “conseguenze della lesione del diritto ad un giudizio reso da un giudice imparziale” sulla base dell’ormai definitiva constatazione – sia in sede penale che appunto civile – dell’accertamento di “un plurioffensivo fatto di corruzione”.</p>
    <p><ref target="http://www.ilfattoquotidiano.it/2011/07/09/lodo-mondadori-la-sentenza-berlusconi-responsabile-civilmente/144213/">Ovvero la mazzetta del Biscione – 400 milioni di lire – al giudice</ref>, estensore del verdetto in secondo grado che nel 1991 diede ragione Berlusconi ribaltando l’iniziale lodo di tre arbitri favorevole all’editore gruppo Espresso-La Repubblica.</p>
    <hi rend="#b">Vittorio Metta</hi>
    <p>Erano stati gli stessi giudici a stabilire nelle motivazione della sentenza che a quantificare il danno non patrimoniale sarebbe dovuto un altro collegio. Anche questa causa – come le altre due – finirà sicuramente fino al <hi rend="#b">Palazzaccio</hi>. È di ieri la notizia che il leader di Forza Italia <ref target="http://www.ilfattoquotidiano.it/2013/12/10/berlusconi-a-caccia-di-liquidita-venduto-il-561-di-mediolanum-per-oltre-265-milioni/808662/">abbia venduto il 5,61% di Mediolanum – incasso pari a 253 milioni di euro</ref> – per permettere proprio un rafforzamento la struttura patrimoniale e finanziaria di Fininvest. </p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>