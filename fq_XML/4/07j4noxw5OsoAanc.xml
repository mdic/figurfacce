<doc sitename="Il Fatto Quotidiano" title="Sondaggio: i leader più amati dagli italiani" author="RQuotidiano" date="2014-02-28" url="http://www.ilfattoquotidiano.it/2014/02/28/sondaggio-renzi-leader-piu-amato-m5s-2-elettori-su-3-vogliono-dialogo-con-lui/897114/" hostname="ilfattoquotidiano.it" description="Il discorso che ha fatto alle Camere è convincente ma generico per un italiano su due, ma in una settimana Matteo Renzi guadagna ben 10 punti, passando dal 52% al 62%. Si afferma così come il leader “più amato dagli italiani”, mentre cala il consenso intorno a Beppe Grillo, che perde tre punti, passando dal 34% al …" categories="Politica" tags="Beppe Grillo;Forza Italia;Giorgio Napolitano;Governo Renzi;Matteo Renzi;Movimento 5 Stelle;Silvio Berlusconi;Sondaggi Elettorali" fingerprint="879d1c56b95ea325">
  <main><head rend="h1">Sondaggi elettorali: Renzi il più amato. M5S, 2 elettori su 3 vogliono dialogo con lui</head><graphic src="https://st.ilfattoquotidiano.it/wp-content/uploads/2014/02/renzi-leader-640.jpg" alt="Matteo Renzi"/><p><ref target="http://www.ilfattoquotidiano.it/2014/02/24/governo-renzi-il-discorso-per-la-fiducia-non-avete-avuto-il-coraggio-di-fare-le-riforme/892185/">Il discorso che ha fatto alle Camere è convincente ma generico</ref> per un italiano su due, ma in una settimana </p><p><hi rend="#b">Matteo Renzi</hi>guadagna ben 10 punti, passando dal 52% al 62%. Si afferma così come il leader “più amato dagli italiani”, mentre cala il consenso intorno a</p><p><hi rend="#b">Beppe Grillo</hi>, che perde tre punti, passando dal 34% al 31%. Rimane stabile, invece,</p><p><hi rend="#b">Berlusconi</hi>. E’ quanto emerge da un sondaggio realizzato in esclusiva da</p><p><hi rend="#b">Ixè</hi>per</p><p><hi rend="#i">Agorà</hi>(RaiTre). Inoltre, due elettori del</p><p><hi rend="#b">Movimento 5 Stelle</hi>su tre sono favorevoli al dialogo con il neo presidente del Consiglio. Per loro, il Movimento dovrebbe essere più morbido nei confronti dell’attuale governo.</p><p><ref target="http://www.ilfattoquotidiano.it/2014/02/19/governo-beppe-grillo-attacca-renzi-sei-una-persona-non-credibile/886649/">Il contrario di quanto è accaduto durante l’incontro avvenuto durante le consultazioni</ref>e in cui l’ex comico non ha lasciato parlare il</p><p><hi rend="#b">segretario Pd.</hi>Per il 65% degli intervistati, infatti, il</p><p><hi rend="#b">Movimento</hi>di</p><p><hi rend="#b">Grillo</hi>dovrebbe essere più aperto al dialogo con il nuovo governo; per il 35% dovrebbe essere intransigente come ora. Dal sondaggio emerge anche che</p><p><ref target="http://www.ilfattoquotidiano.it/2014/02/26/grillo-spero-che-rete-confermi-dimissioni-ma-m5s-va-verso-la-scissione/894705/">per il</ref>. Diverso il parere degli elettori pentastellati, per la maggioranza dei quali (il 43%) è stata una decisione</p><hi rend="#b">56% degli italiani</hi>l’espulsione dei senatori del<hi rend="#b">Movimento 5 Stelle</hi>attraverso una votazione online sul sito di<hi rend="#b">Grillo</hi>è stata una scelta sbagliata<p><hi rend="#b">corretta</hi>.</p><p>Per un elettore di <hi rend="#b">Forza Italia</hi> su due inoltre, il neopremier ricorda <hi rend="#b">Silvio Berlusconi</hi>. A rivedere il <hi rend="#b">Cavaliere</hi> in <hi rend="#b">Renzi</hi> sarebbe il 50% degli intervistati, elettori del partito di centrodestra. In merito alle parole pronunciate in Parlamento, il segretario democratico persuade il 57% degli intervistati. A essere stato convinto da quanto prospettato dal premier è l’82% degli elettori del <hi rend="#b">Pd</hi>, il 60% degli elettori di <hi rend="#b">Forza Italia</hi> e il 49% di quelli del <hi rend="#b">Movimento 5 Stelle</hi>. Tuttavia, solo per il 36% degli intervistati il neo presidente del Consiglio è stato concreto nel suo messaggio al <hi rend="#b">Parlamento</hi>. In merito alla squadra di governo, <hi rend="#b">Graziano Delrio</hi> si afferma come il “ministro più amato degli italiani” col 44%. A seguire, <hi rend="#b">Dario Franceschini</hi> (42%) e <hi rend="#b">Maurizio Lupi</hi> (41%).</p><p>Dopo la nomina di Renzi, in una settimana il <hi rend="#b">Pd</hi> guadagna quasi un punto e raggiunge la soglia del 30,3%. Il partito guidato dall’inquilino di <hi rend="#b">Palazzo Chigi</hi> si afferma dunque come la <hi rend="#b">prima formazione politica</hi> e stacca quasi di 8 punti <hi rend="#b">Forza Italia</hi>, che passa dal 21,7% al 22,5%. Terzo il <hi rend="#b">Movimento 5 Stelle</hi> che però perde quasi due punti e scende dal 23,7% al 21,8%. A livello di <hi rend="#b">coalizioni</hi>, tuttavia, la distanza fra centrosinistra e centrodestra è meno forte. Secondo i dati <hi rend="#b">Ixè</hi>, infatti, entrambe superano la soglia del 35%. Il centrosinistra si attesta al 36,2%, il centrodestra al 35,8%. Lontano il <hi rend="#b">Movimento 5 Stelle</hi> che è al 21,8%. Secondo il sondaggio, sale anche il consenso intorno al<hi rend="#b"> Capo dello Stato</hi>, che guadagna 5 punti e passa dal 40% al 45%. </p><p><hi rend="#b">Elezioni Europee</hi> – Se si andasse a votare oggi per le elezioni europee, il <hi rend="#b">Pd</hi> si affermerebbe come primo partito, al 28,5%, seguito da <hi rend="#b">Forza Italia</hi> al 23,2% e dal <hi rend="#b">Movimento 5 Stelle</hi> al 22,7%. Rispetto a una settimana fa, mentre Pd e Forza Italia guadagnano quasi un punto, il Movimento 5 Stelle ne perde quasi due, passando dal 24,9% al 22,7%. Il numero di coloro che sono indecisi o non sanno se andare a votare o meno, però, supererebbe quello dei votanti. Infatti il così detto partito del non voto, che accorpa astenuti e indecisi, raggiunge la quota record del 50,7%.</p><p><hi rend="#i">La rilevazione è stata effettuata da Ixè per Agorà-RAI 3 il 19 febbraio 2014 tramite 1.000 interviste con metodologia CATI-CAMI su un campione casuale probabilistico stratificato. Tutti i parametri sono uniformati ai più recenti dati forniti dall’ISTAT. I dati sono stati ponderati al fine di garantire la rappresentatività rispetto ai parametri di sesso, età e macro area di residenza. Margine d’errore massimo: +/- 3,1 %.</hi></p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>