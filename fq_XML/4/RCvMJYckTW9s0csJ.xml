<doc sitename="Il Fatto Quotidiano" title="I pm di Firenze chiedono il rinvio a giudizio di Marcello Dell’Utri: &quot;Non ha dichiarato i bonifici di Berlusconi e altre entrate&quot; - Il Fatto Quotidiano" author="F Q" date="2024-10-02" url="https://www.ilfattoquotidiano.it/2024/10/02/chiesto-rinvio-giudizio-marcello-dellutri-prestiti-berlusconi/7716124/" hostname="ilfattoquotidiano.it" description="Chiesto il rinvio a giudizio anche per la moglie" categories="Giustizia" tags="Firenze;Marcello DellUtri;Silvio Berlusconi" fingerprint="17eab24911cbc325">
  <main>
    <head rend="h1">I pm di Firenze chiedono il rinvio a giudizio di Marcello Dell’Utri: “Non ha dichiarato i bonifici di Berlusconi e altre entrate”</head>
    <graphic src="https://st.ilfattoquotidiano.it/wp-content/uploads/2024/10/02/Imagoeconomica_2014175-1-1-690x362.jpg"/>
    <p>I pm di <hi rend="#b">Firenze</hi> hanno chiesto il<hi rend="#b"> rinvio a giudizio</hi> per <hi rend="#b">Marcello Dell’Utri</hi> e per la moglie <hi rend="#b">Miranda Ratti</hi> perché il braccio destro di <hi rend="#b">Silvio Berlusconi</hi> non avrebbe rispettato <ref target="https://www.ilfattoquotidiano.it/2024/03/21/sequestro-da-108-milioni-a-marcello-dellutri-e-alla-moglie-dopo-la-condanna-per-mafia-non-dichiararono-i-prestiti-di-berlusconi-e-altre-entrate/7486825/">la norma che impone ai condannati in via definitiva per fatti di mafia di comunicare ogni aumento o diminuzione del patrimonio personale.</ref> Le accuse, a vario titolo, sono di </p>
    <p><hi rend="#b">trasferimento fraudolento di valori</hi>e di</p>
    <p><hi rend="#b">mancata comunicazione delle variazioni</hi>le quali, nei saldi di un decennio, la Dda di Firenze ha stimato per un ammontare di</p>
    <p><hi rend="#b">42.679.200 euro</hi>. Tra queste operazioni ci sono versamenti con</p>
    <p><hi rend="#b">10 bonifici</hi>da</p>
    <p><hi rend="#b">90.000</hi>euro disposti proprio da Silvio Berlusconi a suo favore. Oltre ai prestiti e le elargizioni provenienti da Berlusconi ci sono anche compravendite di</p>
    <p><hi rend="#b">immobili</hi>e</p>
    <p><hi rend="#b">opere d’arte</hi>o bonifici provenienti da</p>
    <p><hi rend="#b">case editrici</hi>di quotidiani.</p>
    <p>Nel marzo 2024 la Dda aveva ottenuto il <hi rend="#b">sequestro</hi><hi rend="#b">preventivo</hi> di <hi rend="#b">10,8 milioni di euro</hi> individuati nei flussi nei conti correnti di Dell’Utri e di sua moglie. L’ex senatore di Forza Italia aveva, tra l’altro, <ref target="https://www.ilfattoquotidiano.it/2024/04/12/marcello-dellutri-rinuncia-ricorso-sequestro-10-milioni-euro-provvedimento-definitivo/7511213/">rinunciato al ricorso contro la decisione</ref> presa dal gip di Firenze su richiesta della procura distrettuale antimafia. Come è noto Marcello Dell’Utri è stato <ref target="https://www.ilfattoquotidiano.it/2014/05/09/mafia-la-cassazione-conferma-la-condanna-definitiva-a-7-anni-per-dellutri/979886/"> condannato, con sentenza definitiva depositata dalla Cassazione il primo luglio 2014</ref>, a </p>
    <p><hi rend="#b">7 anni</hi>per</p>
    <p><hi rend="#b">concorso esterno in associazione mafiosa</hi>. Secondo l’ipotesi dei pm fiorentini, Dell’Utri non avrebbe rispettato la</p>
    <p><hi rend="#b">legge Rognoni-La Torre</hi>. E chi omette la comunicazione nei termini previsti commette un reato punibile con la reclusione</p>
    <p><hi rend="#b">da due anni a sei anni</hi>.</p>
    <p>La Dda di Firenze ha individuato tali flussi di denaro come <hi rend="#b">forme di sostentamento</hi> che Silvio Berlusconi aveva erogato all’amico Dell’Utri. Tra i <hi rend="#b">flussi bancari</hi> indagati dalla Dda emersero 10 bonifici da 90.000 euro disposti in tempi recenti da Silvio Berlusconi a favore di Dell’Utri come <hi rend="#b">“donazione di modico valore”</hi>, più uno da <hi rend="#b">20.000 euro</hi> come <hi rend="#b">rimborso</hi>, tra il <hi rend="#b">19 maggio 2021 e il 22 maggio 2023</hi>. Agli accertamenti risultano anche<hi rend="#b"> prestiti infruttiferi</hi>, a scadenza di 6 anni e senza rateizzazione, erogati in più volte per un totale di<hi rend="#b"> 10,5 milioni</hi> da Berlusconi a Miranda Ratti<hi rend="#b"> dal 2016 al 2020</hi>. Per le accuse, tali movimentazioni di denaro da Berlusconi verso i conti di Miranda Ratti dopo l’aprile 2018 – il gip Antonella Zatini ne rileva per 8.250.000 euro totali sui 10.840.000 euro totali sequestrati – erano <hi rend="#b">in realtà a favore di Marcello Dell’Utri</hi>, ma lui non avrebbe comunicato niente alle autorità.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>