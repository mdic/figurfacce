<doc sitename="Il Fatto Quotidiano" title="Libero, Berlusconi con gli occhiali da sole? Sembra &quot;Un falso invalido&quot; - Il Fatto Quotidiano" author="Eleonora Bianchini" date="2013-03-19" url="http://www.ilfattoquotidiano.it/2013/03/19/libero-berlusconi-con-occhiali-da-sole-sembra-falso-invalido/535446/" hostname="ilfattoquotidiano.it" description="Quanti siano a votare non è dato saperlo, ma le percentuali ci sono. Per quasi un terzo dei lettori del sito di Libero, Silvio Berlusconi con gli occhiali da sole post uveite sembra “un falso invalido“. Il bizzarro sondaggio proposto dal quotidiano diretto da Maurizio Belpietro invita gli utenti a scegliere tra varie opzioni di “somiglianza” …" categories="Media" tags="Libero;Maurizio Belpietro;Silvio Berlusconi" fingerprint="b0772634a4ad138">
  <main><head rend="h1">Libero, Berlusconi con gli occhiali da sole? Sembra “Un falso invalido”</head><graphic src="https://st.ilfattoquotidiano.it/wp-content/uploads/2013/03/berlusconi-aula-interna.jpg" alt="Silvio Berlusconi con gli occhiali da sole"/><p>Quanti siano a votare non è dato saperlo, ma le percentuali ci sono. Per quasi un terzo dei lettori del sito di <hi rend="#i">Libero</hi>, <hi rend="#b">Silvio Berlusconi</hi> con gli occhiali da sole <hi rend="#i">post</hi> uveite sembra “un<hi rend="#b"> falso invalido</hi>“. <ref target="http://www.ilfattoquotidiano.it/wp-content/uploads/2013/03/Libero-sondaggio-berlusconi.jpg">Il bizzarro sondaggio proposto dal quotidiano diretto da Maurizio Belpietro</ref> invita gli utenti a scegliere tra varie opzioni di “somiglianza” del Cavaliere. Quella del disabile </p><p><hi rend="#i">col trucco</hi>raggiunge il 30% dei consensi ed è seguita da “Danny</p><p><hi rend="#b">DeVito</hi>” (17%), “un giocatore di</p><p><hi rend="#b">poker</hi>” (12%), “l’ultimo</p><p><hi rend="#b">Gheddafi</hi>” (10%), “un pilota in congedo” (9%), “</p><p><hi rend="#b">Rambo</hi>” (8%), “John</p><p><hi rend="#b">Belushi</hi>” (6%), “Ray</p><p><hi rend="#b">Charles</hi>” (4%), “Antonello</p><p><hi rend="#b">Venditti</hi>” (2%) e “Adriano</p><p><hi rend="#b">Celentano</hi>” (1%). Opzioni che nei giorni scorsi erano state avallate anche in rete, dove erano comparsi decine di fotomontaggi dell’ex premier mentre interpretava una delle opzioni del “contest” di</p><p><hi rend="#i">Libero</hi>.</p><p>Ma i sondaggi non finiscono qui. <ref target="http://www.liberoquotidiano.it/sezioni/368/sondaggi">Nell’apposita sezione sul sito</ref>, ne compaiono altri di stretta attualità. In uno di questi la domanda è: “<ref target="http://www.ilfattoquotidiano.it/wp-content/uploads/2013/03/Libero-marò.jpg">Chi vorreste mandare in India al posto dei marò?</ref>“. In testa alle preferenze dei lettori c’è <hi rend="#b">Mario Monti</hi> (32%), seguito da <hi rend="#b">Pierluigi Bersani</hi> (18%) e <hi rend="#b">Beppe Grillo</hi> ed <hi rend="#b">Elsa Fornero</hi> a pari merito (10%). In coda ci sono invece Giorgio <hi rend="#b">Napolitano</hi>, Giuliano <hi rend="#b">Amato</hi>, Massimo <hi rend="#b">D’Alema</hi> e Giulio <hi rend="#b">Terzi</hi>, con percentuali comprese tra il 6 e il 9. <ref target="http://www.ilfattoquotidiano.it/wp-content/uploads/2013/03/Libero-Annunziata.jpg">Poi spunta anche il test che riguarda</ref><hi rend="#b"> Lucia Annunziata </hi>e il provvedimento che la </p><p><hi rend="#b">Rai</hi>dovrebbe adottare nei suoi confronti – anticipato dall’occhiello “Faziosa Lucia” – perché nel corso della sua trasmissione</p><p><ref target="http://tv.ilfattoquotidiano.it/2013/03/18/scontro-tra-alfano-e-annunziata-con-quale-autorita-ci-definisce-impresentabili/225145/">. Il 58% dei lettori vorrebbe che le fosse tolto il programma, il 20% vorrebbe “metterla a lavorare sotto</ref></p><hi rend="#i">In mezz’ora</hi>, aveva detto ad<hi rend="#b">Angelino Alfano</hi>che i suoi compagni di partito erano “impresentabili”<p><hi rend="#b">Minzolini</hi>“, ma anche “mandarla sull’Isola dei Famosi” (8%) e “sculacciarla” (6%).</p><p>Sull’edizione online di <hi rend="#i">Libero</hi>, però, la passione per i sondaggi non si limita alle notizie clou del giorno. All’interno di ogni pezzo infatti, che riguardi “Laura Boldrini, la donna ‘imposta’ da Vendola” o “Ascolti-choc: Don Matteo ha fatto meglio di ‘Papa Vespa’”, viene chiesto conto ai lettori del loro stato d’animo. Le opzioni, sempre e comunque per tutti i pezzi, sono 4: triste, stupito, allegro, arrabbiato.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>