<doc sitename="Il Fatto Quotidiano" title="Silvio Berlusconi, troupe del Tg1 derubata mentre è in diretta davanti all'ospedale San Raffaele - Il Fatto Quotidiano" author="F Q" date="2023-06-13" url="https://www.ilfattoquotidiano.it/2023/06/13/silvio-berlusconi-troupe-del-tg1-derubata-mentre-e-in-diretta-davanti-allospedale-san-raffaele/7192359/" hostname="ilfattoquotidiano.it" description="Ecco cosa è successo alla troupe del Tg1" categories="Attualità" tags="Silvio Berlusconi;Tg1" fingerprint="6c11752cfd5b4435">
  <main>
    <p>Mentre la troupe del <hi rend="#b">Tg1</hi> era impegnata davanti all’ingresso dell’<hi rend="#b">ospedale San Raffaele</hi> di Milano nella lunga diretta sulla morte di <hi rend="#b">Silvio Berlusconi</hi>, i ladri hanno pensato bene di spaccare il finestrino dell’auto di servizio e<hi rend="#b"> portare via tutta l’attrezzatura</hi> che vi era all’interno. La vettura era posizionata all’altezza del civico 63 di via Olgettina, proprio a poca distanza dal folto gruppo di cameramen e giornalisti che stavano coprendo l’evento. Qualcuno ha spaccato il finestrino dell’auto e ha portato via un computer, un hard disk, <hi rend="#b">un drone</hi> e una valigia contenente alcuni abiti. L’episodio, come riferisce l’Ansa, è stato denunciato alle autorità, ma intanto resta il danno.</p>
    <head rend="h2">
      <ref target="https://www.ilfattoquotidiano.it/fq-magazine/attualita/">Attualità</ref>
    </head>
    <head rend="h1">Silvio Berlusconi, troupe del Tg1 derubata mentre è in diretta davanti all’ospedale San Raffaele</head>
    <head rend="h2">La vettura era posizionata all’altezza del civico 63 di via Olgettina</head>
    <graphic src="https://st.ilfattoquotidiano.it/wp-content/uploads/2023/06/13/berlusconi-1200-1-1200x630.jpg" alt="Silvio Berlusconi, troupe del Tg1 derubata mentre è in diretta davanti all’ospedale San Raffaele"/>
  </main>
  <comments/>
</doc>