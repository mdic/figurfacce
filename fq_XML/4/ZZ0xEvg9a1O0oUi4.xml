<doc sitename="Il Fatto Quotidiano" title="Caso Ruby e 'nastro Unipol': per Berlusconi altri due procedimenti a Milano - Il Fatto Quotidiano" author="RQuotidiano" date="2013-05-08" url="http://www.ilfattoquotidiano.it/2013/05/08/caso-ruby-e-nastro-unipol-per-berlusconi-altri-due-procedimenti-a-milano/587987/" hostname="ilfattoquotidiano.it" description="Confermata la condanna a 4 anni in appello per il processo sui ‘diritti tv Mediaset’, per Silvio Berlusconi rimangono ancora due procedimenti aperti a Milano. Restano, infatti, il dibattimento sul caso Ruby che potrebbe andare a sentenza entro la fine del mese, e poi si dovrà celebrare anche un giudizio d’appello per la vicenda del …" categories="Giustizia" tags="Caso Ruby;Giovanni Consorte;Piero Fassino;Processo Ruby;Ruby;Scalata Bnl-Unipol;Silvio Berlusconi;Unipol" fingerprint="b1ac7761f02cb2cd">
  <main><head rend="h1">Caso Ruby e ‘nastro Unipol’: per Berlusconi altri due procedimenti a Milano</head><graphic src="https://st.ilfattoquotidiano.it/wp-content/uploads/2013/05/berlusconi-tribunale-interna-nuova.jpg" alt="Silvio Berlusconi in Tribunale"/><p>Confermata la condanna a 4 anni in <ref target="http://www.ilfattoquotidiano.it/2013/05/08/berlusconi-condannato-in-appello-al-processo-mediaset/587371/">appello per il processo sui ‘diritti tv Mediaset’, per Silvio Berlusconi</ref> rimangono ancora due procedimenti aperti a </p><p><hi rend="#b">Milano</hi>. Restano, infatti, il</p><p><ref target="http://www.ilfattoquotidiano.it/2013/04/22/caso-ruby-processo-per-berlusconi-sospeso-fino-al-13-maggio/571325/">dibattimento sul caso</ref>che potrebbe andare a sentenza entro la fine del mese, e poi si dovrà celebrare anche un</p><hi rend="#b">Ruby</hi><p><ref target="http://www.ilfattoquotidiano.it/2013/01/17/nastro-fassino-consorte-sentenza-per-berlusconi-rinviato-a-dopo-elezioni/472380/">giudizio d’appello per la vicenda del ‘nastro</ref>per la quale al leader del</p><hi rend="#b">Unipol</hi>‘<p><hi rend="#b">Pdl</hi>è stato inflitto un anno di reclusione. Per quanto riguarda la sentenza di oggi, l’ex premier farà ricorso in</p><p><hi rend="#b">Cassazione</hi>.</p><p>Con la sentenza di oggi il Cavaliere si è visto infliggere due condanne a <hi rend="#b">Milano</hi> nel giro di due mesi: lo scorso 7 marzo, i giudici della quarta sezione penale lo ritennero colpevole, assieme al fratello Paolo, di concorso in rivelazione di segreto d’ufficio per la fuga di notizie della famosa intercettazione<hi rend="#b"> Fassino-Consorte</hi> (“allora abbiamo una banca”) ai tempi della scalata di <hi rend="#b">Unipol</hi> alla <hi rend="#b">Bnl</hi>, pubblicata su <hi rend="#i">Il Giornale</hi> nel dicembre 2005. Entro i primi di giugno, i giudici depositeranno le motivazioni di quella condanna e i legali dell’ex premier avranno 45 giorni di tempo per presentare ricorso in appello (poi dovrà essere fissata la data del giudizio di secondo grado).</p><p>Lunedì 13 maggio, invece, a meno di ‘colpi di scena’, il procuratore aggiunto <hi rend="#b">Ilda Boccassini</hi> dovrebbe concludere <ref target="http://www.ilfattoquotidiano.it/2013/03/18/processo-ruby-boccassini-da-berlusconi-disprezzo-per-giudici/533723/">la requisitoria con la richiesta di condanna nel processo Ruby</ref>, che vede l’ex presidente del Consiglio <ref target="http://www.ilfattoquotidiano.it/2013/05/06/processi-ruby-e-mediaset-restano-a-milano-respinta-listanza-di-berlusconi/584536/">imputato per concussione e prostituzione minorile per i presunti festini a luci rosse ad Arcore</ref> e per la telefonata a funzionari della </p><p><hi rend="#b">Questura</hi>per chiedere, secondo l’accusa, il rilascio della giovane marocchina nel maggio 2010. Dopo la requisitoria, i giudici dovranno fissare un’altra udienza per dare la parola agli avvocati</p><p><hi rend="#b">Ghedini</hi>e</p><p><hi rend="#b">Longo</hi>e poi un’altra ancora per repliche e camera di consiglio. Un’altra sentenza per Berlusconi potrebbe dunque arrivare entro la fine di maggio.</p><p>Un ultimo ‘appuntamento’ per Berlusconi al Tribunale milanese sarà, però, anche il giudizio di merito, previsto per il prossimo anno, della <hi rend="#b">Corte d’Appello</hi> sulla causa di separazione con <hi rend="#b">Veronica Lario</hi>. Il Tribunale a dicembre lo ha ‘condannato’ a versare 3 milioni al mese di alimenti alla ex moglie. E nei giorni scorsi i giudici di secondo grado hanno respinto, in sostanza, la richiesta del leader del Pdl di sospendere d’urgenza l’esecuzione provvisoria della sentenza, concedendo all’ex premier solo un piccolo ‘scontò: dovrà versare l’assegno mensile non a partire da maggio 2010 bensì da settembre dello stesso anno.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>