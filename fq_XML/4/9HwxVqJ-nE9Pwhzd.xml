<doc sitename="Il Fatto Quotidiano" title="&quot;La mia giornata con Silvio Berlusconi. Oggi mi va di condividere questo racconto con voi, l'ho sempre tenuto segreto&quot;: il post di Fabio Rovazzi - Il Fatto Quotidiano" author="F Q" date="2023-06-13" url="https://www.ilfattoquotidiano.it/2023/06/13/la-mia-giornata-con-silvio-berlusconi-oggi-mi-va-di-condividere-questo-racconto-con-voi-lho-sempre-tenuto-segreto-il-post-di-fabio-rovazzi/7192518/" hostname="ilfattoquotidiano.it" description="&quot;Mi ha anche offerto un gelato. Sì, un gelato, servito da lui stesso da dietro al bancone con tanto di gag dove mi fece lo scontrino&quot;" categories="Attualità" tags="Fabio Rovazzi;Silvio Berlusconi" fingerprint="79974256f8c036b5">
  <main>
    <p>“Oggi c’è un racconto che mi va di condividere con voi: qualche anno fa, <hi rend="#b">per una serie di imprevedibili coincidenze</hi>, ho avuto l’incredibile occasione di passare una giornata con <hi rend="#b">Silvio Berluscon</hi>i”. Chi sta raccontando? <hi rend="#b">Fabio Rovazzi sui social</hi>. E precisa: “È un aneddoto che ho sempre tenuto segreto, ma è quello con la A maiuscola… <hi rend="#b">Sono sempre stato in dubbio se dirlo o meno, perché si sa: la politica è un terreno minato</hi>, dal quale peraltro mi sono sempre tenuto molto lontano”. Rovazzi racconta poi dei piccoli dettagli: “È stata una giornata indimenticabile: abbiamo chiacchierato di vita e imprenditoria. Mi ha raccontato i suoi aneddoti più incredibili e impensabili e mi ha anche offerto un gelato.<hi rend="#b"> Sì, un gelato, servito da lui stesso da dietro al bancone con tanto di gag</hi> dove mi fece lo scontrino con su scritto ‘servito e offerto da Silvio Berlusconi'”. La conclusione di Rovazzi? “Indipendentemente dalle idee che ognuno di noi può avere, è innegabile che si tratti di una mente straordinaria, <hi rend="#b">un genio della comunicazione e un pezzo della storia italiana</hi>. Sarò sempre onorato di quella giornata, che porterò nel cuore per sempre… Condoglianze affettuose a <hi rend="#b">Pier Silvio</hi>, a tutta la sua famiglia e i suoi collaboratori. <hi rend="#b">Buon viaggio Silvio</hi>“.</p>
    <head rend="h2">
      <ref target="https://www.ilfattoquotidiano.it/fq-magazine/attualita/">Attualità</ref>
    </head>
    <head rend="h1">“La mia giornata con Silvio Berlusconi. Oggi mi va di condividere questo racconto con voi, l’ho sempre tenuto segreto”: il post di Fabio Rovazzi</head>
    <head rend="h2">Il cantante e creator ha condiviso il ricordo di una giornata passata con lo scomparso leader di Forza Italia</head>
    <graphic src="https://st.ilfattoquotidiano.it/wp-content/uploads/2023/06/13/rovazziverlusconi1200-1200x630.jpg" alt="“La mia giornata con Silvio Berlusconi. Oggi mi va di condividere questo racconto con voi, l’ho sempre tenuto segreto”: il post di Fabio Rovazzi"/>
  </main>
  <comments/>
</doc>