<doc sitename="Il Fatto Quotidiano" title="Condanna Berlusconi, i giudici: &quot;Ideatore del sistema illecito. Dominus indiscusso&quot; - Il Fatto Quotidiano" author="RQuotidiano" date="2013-08-29" url="http://www.ilfattoquotidiano.it/2013/08/29/condanna-berlusconi-diritti-tv-depositate-in-cassazione-motivazioni-della-sentenza/695272/" hostname="ilfattoquotidiano.it" description="Silvio Berlusconi fu ”ideatore del meccanismo del giro dei diritti che a distanza di anni continuava a produrre effetti (illeciti) di riduzione fiscale per le aziende a lui facenti capo in vario modo”. Arrivano in meno di un mese le 208 pagine di motivazioni della sentenza di condanna a 4 anni per frode fiscale nei confronti di …" categories="Giustizia" tags="Antonio Esposito;Cassazione;Decadenza Berlusconi;PDL;Processo Mediaset;Silvio Berlusconi" fingerprint="adaf44a96028a2bd">
  <main><head rend="h1">Condanna Berlusconi, i giudici: “Ideatore del sistema illecito. Dominus indiscusso”</head><graphic src="https://st.ilfattoquotidiano.it/wp-content/uploads/2013/07/corte-di-cassazione-interna-nuova.jpg"/><p>Silvio Berlusconi fu ”<hi rend="#b">ideatore del meccanismo</hi> del giro dei diritti che a distanza di anni continuava a <hi rend="#b">produrre effetti (illeciti)</hi> di riduzione fiscale per le aziende a lui facenti capo in vario modo”. Arrivano <hi rend="#b">in meno di un mese </hi>le 208 pagine di <ref target="http://www.ilfattoquotidiano.it/2013/08/01/sentenza-mediaset-berlusconi-condannato-a-4-anni-annullata-linterdizione/673844/">motivazioni della sentenza di condanna a 4 anni per frode fiscale nei confronti di Silvio Berlusconi</ref>. Motivazioni che confermano le impostazioni dei giudici di merito e che dipingono l’ex premier come</p><p><hi rend="#b">la mente</hi>alla base del meccanismo illecito atto a “consentire</p><p><hi rend="#b">la perdurante lievitazione dei costi</hi>di Mediaset a fini di</p><p><hi rend="#b">evasione fiscale</hi>“. Per i supremi giudici è “inverosimile” l’ipotesi alternativa “che vorrebbe tratteggiare una sorta di</p><p><hi rend="#b">colossale truffa</hi>ordita per anni ai danni di Berlusconi (proprio in quello che è il suo campo d’azione e nel contesto di un complesso meccanismo da lui stesso strutturato e consolidato) da parte di personaggi da lui scelti e mantenuti, nel corso degli anni, in</p><p><hi rend="#b">posizioni strategiche</hi>e nei cui confronti non risulta essere mai stata presentata alcuna denuncia. Non è dunque verosimile che qualche dirigente di Fininvest Mediaset – spiegano ancora i giudici – abbia subito per vent’anni truffe per milioni di euro senza accorgersene”.</p><p>Il Cavaliere quindi aveva comunque il controllo della situazione perché c’erano i suoi uomini che sapevano quali erano le direttive e i giudici della Cassazione accolgono in toto quelle che erano state le conclusioni dei giudici di merito di primo e secondo grado: “La qualità di Berlusconi di azionista di maggioranza e <hi rend="#b">dominus indiscusso del gruppo</hi> gli consentiva pacificamente qualsiasi possibilità di intervento, anche in mancanza di poteri gestori formali. La permanenza di tutti i suoi fidati collaboratori ma anche correi, ne costituisce la più evidente dimostrazione”. </p><p><hi rend="#b">Berlusconi responsabile anche dopo la dismissione delle cariche –</hi> I personaggi chiave della vicenda Mediaset sono stati “mantenuti sostanzialmente nelle posizioni cruciali anche dopo la dismissione delle cariche sociali da parte di Berlusconi e in continuativo contatto diretto con lui”. Per cui “la mancanza in capo a Berlusconi di <hi rend="#b">poteri gestori</hi> e di posizione di garanzia nella società non è dato ostativo al riconoscimento della sua responsabilità”. I giudici della Suprema corte che fanno proprie le conclusioni relative a un’<hi rend="#b">imponente evasione fiscale</hi> a cui pervengono i giudici di merito, sottolineano anche come questi ultimi “attraverso l’analisi del cosiddetto ‘giro dei diritti’ ne hanno individuato le caratteristiche di meccanismo riservato direttamente promanante in origine da Berlusconi e avente, sin dal principio, valenza strategia per l’intero apparato dell’impresa a lui facente capo”. Sempre rifacendosi ai giudici di merito la Cassazione ripercorre il meccanismo illecito, <hi rend="#b">“un gioco di specchi sistematico”</hi> relativo all’acquisizione dei diritti tv, che “rifletteva una serie di passaggi privi di giustificazione commerciale”. E “ad ogni passaggio, la lievitazione di costi era (a dir poco) imponente”. </p><p><hi rend="#b">“Berlusconi destinatario principale dei benefici derivanti dall’illecito”.</hi> beneficiario Un altro argomento speso dai magistrati è il<hi rend="#i"> cui prodest:”</hi>È argomento di chiusura che presenta un elevato tasso di utilità in termini di verifica della </p><p><hi rend="#b">tenuta logica della decisione</hi>. Ebbene, il criterio dell’individuazione del destinatario principale dei benefici derivanti dall’illecito fornisce – argomentano i giudici – un risultato convergente con quello che s’è visto essere l’esito dell’apprezzamento delle prove compiuto dai due gradi di merito: esso indica, cioè, proprio in Berlusconi – ideatore del meccanismo del giro dei diritti, che a distanza di anni continuava a produrre effetti (illeciti) di riduzione fiscale per le aziende a lui facenti capo in vario modo – il soggetto che in ultima analisi, anche dopo l’assunzione della veste di</p><p><hi rend="#b">azionista di maggioranza</hi>, continuava a godere della ricaduta economica del sistema praticato”.</p><p><hi rend="#b">Per gli ermellini i giudici di merito hanno provato un “gioco di specchi sistematico”.</hi> Secondo i giudici della Cassazione, che riportano e accolgono ampi passaggi delle motivazioni di primo e secondo grado, “i giudici del merito e, segnatamente, la Corte territoriale, come si è ampiamente visto, hanno ritenuto, correttamente e motivatamente provato, in fatto, un <hi rend="#b">gioco di specchi sistematico</hi> che – a fronte di una realtà costituita dall’acquisizione di diritti su opere scelte presso l produttori da un emissario di Mediaset, per prezzi concordati dalle stesse Major con costui – rifletteva una serie di<hi rend="#b"> passaggi privi di giustificazione commerciale</hi>: privi di giustificazione perché, quanto meno, (ma a volte gli anelli della catena erano più numerosi, e altrettanto – anzi, vieppiù – ingiustificati), la titolarità dei diritti andava dal fornitore USA a un primo intermediario “di comodo”; da costui alla società IMS; quindi da IMS alla stessa Mediaset”. </p><p>A figurare come estensore della sentenza non è solo il relatore, come d’uso, ma<hi rend="#b"> tutto il il collegio</hi> dei giudici della Cassazione. Nell’ultima pagina infatti tutti i componenti del collegio hanno firmato la sentenza in qualità di <hi rend="#b">magistrati estensori</hi>. Si tratta di Amedeo <hi rend="#b">Franco</hi>, Claudio <hi rend="#b">D’Isa</hi>, Ercole <hi rend="#b">Aprile</hi>, Giuseppe <hi rend="#b">De Marzo</hi>, a cui segue la firma del presidente <hi rend="#b">Antonio Esposito</hi>. Esposito che, il primo agosto scorso aveva letto il verdetto, era finito al centro di polemiche molto violente <ref target="http://www.ilfattoquotidiano.it/2013/08/26/condanna-berlusconi-mattino-consegna-al-pg-di-cassazione-laudio-di-esposito/692681/">per un’intervista rilasciata al quotidiano napoletano ‘ Il Mattino’ in cui sembrava aver anticipato le motivazioni di condanna</ref>. Ora, la firma della sentenza da parte di tutti i supremi giudici sembra voler sostenere il presidente del collegio Esposito volendo togliere ogni possibile spazio di attacco nei confronti del magistrato. </p><p><ref target="http://www.ilfattoquotidiano.it/2013/08/28/decadenza-berlusconi-monti-si-alla-grazia-se-cavaliere-si-ritira-da-vita-politica/694141/">Ieri il Pdl ha continuato a insistere sull’ inapplicabilità della legge Severino</ref>. I legali di Silvio Berlusconi, hanno depositato presso la Giunta per le elezioni del Senato </p><p><ref target="http://st.ilfattoquotidiano.it/wp-content/uploads/2013/08/pareri.pdf?adf349">. Si tratta di una “memoria difensiva ponderosa”, come l’ha definita</ref></p><hi rend="#b">sei pareri pro veritate</hi>di giuristi e costituzionalisti che smontano la<hi rend="#b">tesi della retroattività</hi>al caso della decadenza del Cavaliere (<hi rend="#b">leggi il documento</hi>)<p><hi rend="#b">Andrea Augello</hi>, che sarà relatore alla riunione del 9 settembre, accompagnata anche da una breve lettera del leader azzurro che annuncia anche il</p><p><hi rend="#b">ricorso alla Corte europea di Strasburgo</hi>per “pacifica violazione” dei principi contenuti nell’articolo 7 della Convenzione europea sui diritti dell’uomo. Con questa mossa il Cavaliere cerca di prendere tempo e chiede alla Giunta di sospendere i lavori in attesa di un pronunciamento della Corte costituzionale sulla sua cosiddetta “agibilità politica”. Ma il deposito delle motivazioni è destinato ad agitare ulteriormente le acque.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>