<doc sitename="Il Fatto Quotidiano" title="Governo Letta, le poltrone mancate: la lista dei trombati da Carfagna a Fassina - Il Fatto Quotidiano" author="Sara Nicoli" date="2013-04-29" url="http://www.ilfattoquotidiano.it/2013/04/29/governo-letta-poltrone-mancate-lista-dei-trombati-da-brunetta-a-carfagna/578682/" hostname="ilfattoquotidiano.it" description="Adesso tutti a dire che un sottosegretario abile e furbo “vale più di un ministro di peso”, ma è solo un modo per stemperare una delusione cocente, che solo in alcuni casi (pochi, pochissimi a sentire le indiscrezioni dell’ultim’ora) potrà essere temperata da una nomina a sottosegretario. O a viceministro. E poi bisognerà vedere pure …" categories="Politica" tags="Anna Maria Bernini;Augusta Iannini;Beatrice Lorenzin;Enrico Giovannini;Enrico Letta;Francesco Boccia;Giorgio Napolitano;Governo Letta;Mara Carfagna;Nunzia De Girolamo;Renato Brunetta;Silvio Berlusconi;Stefano Fassina" fingerprint="2aeb3e650b9327b9">
  <main>
    <head rend="h1">Governo Letta, le poltrone mancate: la lista dei trombati da Carfagna a Fassina</head>
    <graphic src="https://st.ilfattoquotidiano.it/wp-content/uploads/2013/04/carfagna-interna-nuova.jpg" alt="Mara Carfagna"/>
    <p>Adesso tutti a dire che un <hi rend="#b">sottosegretario</hi> abile e furbo “vale più di un ministro di peso”, ma è solo un modo per stemperare una delusione cocente, che solo in alcuni casi (pochi, pochissimi a sentire le indiscrezioni dell’ultim’ora) potrà essere temperata da una nomina a sottosegretario. O a <hi rend="#b">viceministro</hi>. E poi bisognerà vedere pure quale. Chi non se ne riesce a fare una ragione della <ref target="http://www.ilfattoquotidiano.it/2013/04/29/governo-letta-elogio-da-credit-suisse-e-dalla-stampa-estera-crolla-spread/578086/"> trombatura arrivata quasi sulla salita del Quirinale</ref>, è </p>
    <p><hi rend="#b">Renato Brunetta</hi>.</p>
    <p><ref target="http://www.ilfattoquotidiano.it/2013/04/27/governo-letta-posti-chiave-tutti-al-pdl-al-pd-restano-solo-briciole/576986/">Il Cavaliere ha difeso con il suo corpo la nomina dell’ex ministro</ref>a responsabile del dicastero dell’</p>
    <p><hi rend="#b">Economia</hi>, ma</p>
    <p><hi rend="#b">Napolitano</hi>è stato spietato; niente ex ministri politici. Lasciata in un angolo anche</p>
    <p><hi rend="#b">Daniela Santanchè</hi>. Che l’ha presa male.</p>
    <p>Vada pure il vedersi superare da <hi rend="#b">Nunzia De Girolamo</hi>, che sicuramente non sa nulla di <hi rend="#b">Agricoltura</hi> ma è moglie di <hi rend="#b">Francesco Boccia</hi>, il primo cavaliere di <hi rend="#b">Enrico Letta</hi>, però la <hi rend="#b">Lorenzin</hi> è stato un duro colpo. Un “affronto” che potrebbe essere compensato da un sottosegretariato “di spessore”. Berlusconi la vorrebbe viceministro allo <hi rend="#b">Sviluppo Economico</hi>, per blindare i suoi interessi da uno spaesato <hi rend="#b">Zanonato</hi> che poco capisce, soprattutto di tv. Un ruolo di primo piano, dunque, per la prima delle “amazzoni”, così come il <hi rend="#b">Pdl</hi> ambirebbe a <ref target="http://tv.ilfattoquotidiano.it/2013/04/29/m5s-alla-cacellieri-inasprire-falso-in-bilancio-e-reati-dei-colletti-bianchi/230376/">tenere sotto controllo l’azione di Anna Maria Cancellieri alla Giustizia</ref> infilando a via </p>
    <p><hi rend="#b">Arenula</hi>uno come l’ex ministro</p>
    <p><hi rend="#b">Nitto Palma</hi>. Ma se lui dovesse cadere per l’ennesimo veto sugli ex ministri, allora da</p>
    <p><hi rend="#b">Palazzo Grazioli</hi>proporrebbero</p>
    <p><hi rend="#b">Augusta Iannini</hi>, moglie di</p>
    <p><hi rend="#b">Vespa</hi>, ex capo di gabinetto del ministero e ora all’</p>
    <p><hi rend="#b">Authority per la Privacy</hi>. Chissà se Letta potrebbe accettare. Qualcosa, poi, dovranno trovare per</p>
    <p><hi rend="#b">Mara Carfagna</hi>e</p>
    <p><hi rend="#b">Anna Maria Bernini</hi>, quest’ultima caduta ad un passo dalla meta e con poca, pochissima voglia di lasciar correre.</p>
    <p><ref target="http://www.ilfattoquotidiano.it/2013/04/29/nuovo-governo-discorso-di-enrico-letta-per-fiducia-ultima-opportunita/578337/">Certo, però, Enrico Letta di problemi ne avrà soprattutto a sistemare i tanti delusi del suo partito</ref>. O di quel che ne resta. Ci sono ancora diversi “lettiani”, come </p>
    <p><hi rend="#b">Marco Meloni</hi>,</p>
    <p><hi rend="#b">Alessia Mosca</hi>e</p>
    <p><hi rend="#b">Paola De Micheli</hi>, da sistemare, ma quel che più teme – forse – il neo premier, è di subire l’assalto da parte di quelle correnti</p>
    <p><hi rend="#b">Pd</hi>lasciate a secco.</p>
    <p><hi rend="#b">Stefano Fassina</hi>, per dirne uno. Si sentiva già ministro del</p>
    <p><hi rend="#b">Lavoro</hi>e poi ecco sbucare (quasi) dal nulla un “tecnico” come</p>
    <p><hi rend="#b">Giovannini</hi>. Forse il sottosegretariato al ministero di via</p>
    <p><hi rend="#b">Veneto</hi>glielo daranno. E con lui i “turchi” potrebbero essere sistemati. Che fare, però, dei “dissidenti” tipo</p>
    <p><hi rend="#b">Zoggia</hi>e</p>
    <p><hi rend="#b">Puppato</hi>che, alla fine, hanno deciso di votare la fiducia al governo? Sono ore frenetiche per gli aspiranti numeri due: per uno strapuntino di successo fanno di nuovo capolino vecchie conoscenze come</p>
    <p><hi rend="#b">Giorgio Merlo</hi>, ex parlamentare di lungo corso piddino non più ricandidato, ma uomo macchina di</p>
    <p><hi rend="#b">Franco Marini</hi>.</p>
    <p>Non disdegnerebbe la promozione<hi rend="#b"> Giacomo Portas</hi> che, da leader dei Moderati, afferma ogni due per tre la propria granitica fedeltà alla coalizione. Stessa musica per <hi rend="#b">Riccardo Nencini</hi>, leader dei Socialisti, trombato sulla soglia del ministero dell’<hi rend="#b">Ambiente</hi>. L’Agricoltura è poi l’ambito sul quale ha puntato gli occhi <hi rend="#b">Massimo Fiorio</hi>, astigiano, tre legislature sul groppone, che potrebbe però subire la concorrenza di un concittadino illustre, il dietologo-nutrizionista <hi rend="#b">Giorgio Calabrese</hi>. Non ha mai smesso del tutto di pensare a un suo ritorno ministeriale anche <hi rend="#b">Gianfranco Morgando</hi>, ex sottosegretario all’<hi rend="#b">Industria</hi> (con D’Alema) e <hi rend="#b">Tesoro</hi> (nell’Amato II), mentre è data quasi per certa <hi rend="#b">Ilaria Borletti Buitoni</hi> alla Cultura. Chi coltiva poi il sogno di un vice-ministero allo <hi rend="#b">Sviluppo economico</hi> (o, in subordine alle infrastrutture) e’ il neo parlamentare di Scelta Civica <hi rend="#b">Paolo Vitelli</hi>. Il patron dell’<hi rend="#b">Azimut</hi> non fa mistero che nelle condizioni d’ingaggio, da parte dell’ex premier <hi rend="#b">Mario Monti</hi>, ci fosse proprio la promessa di un incarico di primo piano. I bocconi amari per Letta junior, par di capire, non sono affatto finiti…</p>
    <p>
      <hi rend="#i">da Il Fatto Quotidiano del 29 aprile 2013</hi>
    </p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>