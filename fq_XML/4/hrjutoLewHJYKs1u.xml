<doc sitename="Il Fatto Quotidiano" title="Pdl, da Cosentino a Dell'Utri: ecco la lista dei componenti del Convegno nazionale - Il Fatto Quotidiano" author="Carlo Tecce" date="2013-11-13" url="http://www.ilfattoquotidiano.it/2013/11/13/pdl-da-cosentino-a-dellutri-ecco-la-lista-dei-componenti-del-convegno-nazionale/776239/" hostname="ilfattoquotidiano.it" description="Angelino Alfano dice di avere più di 300 firme, Denis Verdini rassicura il Cavaliere: la maggioranza è nostra, i due terzi per modificare lo Statuto li abbiamo noi. Ma quanti sono i delegati che potranno partecipare e votare al Consiglio Nazionale Pdl? Erano 800, per cominciare. Poi sono diventati oltre 900. E adesso, a due …" categories="Politica" tags="Marcello Dell’Utri;Nicola Cosentino;PDL;Primarie PDL;Silvio Berlusconi" fingerprint="974c1161497e2893">
  <main>
    <head rend="h1">Pdl, da Cosentino a Dell’Utri: ecco la lista dei componenti del Convegno nazionale</head>
    <graphic src="https://st.ilfattoquotidiano.it/wp-content/uploads/2013/11/Pdl-congresso.jpg"/>
    <p><hi rend="#b">Angelino Alfano</hi> dice di avere più di 300 firme, Denis Verdini rassicura il Cavaliere: la maggioranza è nostra, i due terzi per modificare lo Statuto li abbiamo noi. Ma quanti sono i delegati che potranno partecipare e votare al Consiglio Nazionale Pdl? Erano 800, per cominciare. Poi sono diventati oltre 900. E adesso, a due giorni dal dentro o fuori, dalla rottura o dal cerotto, sono <hi rend="#b">865</hi>. I cambi li hanno fatti, soprattutto Verdini per stravincere la partita. Esempio. Il consigliere campano <hi rend="#b">Luciano Schifone</hi> non compare nell’elenco: aveva disobbedito all’ordine del coordinatore Pdl Nitto Palma che chiedeva di schierarsi contro il governo. E tanti giovani e meno giovani di corrente opposta ai falchi sono stati sostituiti.</p>
    <p>I presenti fanno discutere. Non manca <hi rend="#b">Nicola Cosentino</hi>, in qualità di componente eletto, ai domiciliari sino a una settimana fa e ancora con un processo per camorra in corso. Non manca neanche <hi rend="#b">Marcello Dell’Utri</hi>. E neppure <hi rend="#b">Marco Milanese</hi>, presidente consulte tematiche. Nonostante le numerose variazioni in corsa, c’è ancora il nome di <hi rend="#b">Angelo Polverino</hi>, il consigliere campano arrestato pochi giorno fa. Divisi per regioni, province e città, ecco l’elenco dei dirigenti che rappresentano oltre 9 milioni di voti e gran parte della destra italiana. In attesa di scoprire chi avrà il controllo di Forza Italia bis, potete divertirvi a conoscere gli 865 delegati.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>