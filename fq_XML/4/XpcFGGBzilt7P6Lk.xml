<doc sitename="Il Fatto Quotidiano" title="Casa di Montecarlo, la storia: dal &quot;che fai mi cacci&quot; di Fini alla vendetta de il Giornale - Il Fatto Quotidiano" author="Sara Nicoli" date="2012-10-18" url="http://www.ilfattoquotidiano.it/2012/10/18/casa-di-montecarlo-tutta-cronistoria-dal-che-fai-mi-cacci-di-fini-alla-vendetta/385668/" hostname="ilfattoquotidiano.it" description="E’ l’aprile del 2010; l’alba della guerra intestina dentro il Pdl che porterà alla fine del ventennio berlusconiano. Gianfranco Fini firma un testo in dissenso con politica della maggioranza interna al Pdl. E’ l’inizio della battaglia. 22 aprile 2010. Il Presidente della Camera tiene un discorso in cui ribadisce la critica, rivendicando il proprio diritto …" categories="Politica" tags="Casa di Montecarlo;Franco Frattini;Futuro e Libertà;Gianfranco Fini;Silvio Berlusconi" fingerprint="6da574b839294a05">
  <main>
    <head rend="h1">Casa di Montecarlo, la storia: dal “che fai mi cacci” di Fini alla vendetta de il Giornale</head>
    <graphic src="https://st.ilfattoquotidiano.it/wp-content/uploads/2012/10/fini-berlusconi-interna.jpg"/>
    <p>E’ l’aprile del 2010; l’alba della guerra intestina dentro il <hi rend="#b">Pdl</hi> che porterà alla fine del ventennio berlusconiano. <hi rend="#b">Gianfranco Fini</hi> firma un testo in dissenso con politica della maggioranza interna al Pdl. E’ l’inizio della battaglia.</p>
    <p>22 aprile 2010. Il Presidente della Camera tiene un discorso in cui ribadisce la critica, rivendicando il proprio diritto al dissenso. <hi rend="#b">Berlusconi</hi> risponde duramente al cofondatore del partito e lo invita a dimettersi dalla carica di presidente della Camera. E’ il giorno di quel “<hi rend="#i">Che fai, mi cacci?</hi>” urlato da Fini contro Berlusconi in un’affollatissima direzione Pdl. L’immagine indelebile è quella di Berlusconi che affonda colpi dal palco e di Fini che sta lì davanti, agitandogli l’indice contro. La sostanza è che il braccio di ferro tra il <hi rend="#b">Cavaliere</hi> e presidente della Camera diventa pubblico. Fini viene cacciato dal partito e fonda<hi rend="#b"> Futuro e Libertà</hi>. Ma è a questo punto, a scissione consumata, che scatta la campagna del Cavaliere. Che mette in campo il suo intero impero mediatico. A cominciare dal <hi rend="#b"> Giornale</hi> di famiglia, l’appoggio di </p>
    <p>
      <hi rend="#b">e di</hi>
    </p>
    <hi rend="#i">Libero</hi>
    <p>
      <hi rend="#b">. C’è un faccendiere di lusso che è stato sguinzagliato per incastrare il presidente della Camera. Si chiama</hi>
    </p>
    <hi rend="#i">Panorama</hi>
    <p><hi rend="#b">Valter Lavitola</hi>, ma lo si scoprirà poi.</p>
    <p><hi rend="#i">Il Giornale</hi>titola: “Stroncato Fini”.</p>
    <graphic src="https://img.youtube.com/vi/EZKXIYio26Q&lt;/p&gt;&#10;&lt;p&gt;/maxresdefault.jpg” style=”width:630px;”&gt;&lt;br /&gt;&#10;                &lt;button style="/>
    <p>Sempre <hi rend="#i">il Giornale</hi>: è il 29 luglio 2010. Oggetto della campagna, un alloggio di 45m² a Montecarlo lasciato in eredità dalla contessa <hi rend="#b">Anna Maria Colleoni</hi> ad AN nel 1999. E’ stato venduto dal partito nel 2008 ad una società off shore dell’isola <hi rend="#b">Santa Lucia</hi>, per la cifra di 300 mila euro. Risulta affittato a <hi rend="#b">Giancarlo Tulliani</hi>, fratello minore della compagna di Fini. E’ scandalo. Il 30 luglio 2010 <hi rend="#b">Francesco Storace</hi> presenta una sua denuncia alla <hi rend="#b">Procura di Roma</hi>. Con una nota della Presidenza della Camera.</p>
    <p>Il 1 agosto,<hi rend="#i"> il Fatto</hi> titola: “Fini deve rispondere ai servi del sultano”. </p>
    <p><hi rend="#i">Il Giornale</hi>replica, il 3 agosto: “Fini, la casa di Montecarlo e i giornali di sinistra”. L’8 agosto Fini offre la sua versione dei fatti, ma la campagna di stampa non accenna a placarsi. Anzi, il livello dello scontro sale.</p>
    <p><hi rend="#i">Il Giornale</hi>titola: “Fini frequenta la casa di Montecarlo, ecco le prove”.</p>
    <p>Il 13 agosto,<hi rend="#i"> il Giornale</hi> scopre che Fini ha comprato una cucina per l’appartamento monegasco. <hi rend="#i">Il Giornale</hi> titola: “E’ la prova: Fini mente”. Fini querela <hi rend="#b">Feltri</hi>: “Delirio diffamatorio”. Il 16 agosto si va nei dettagli: <hi rend="#i">il Giornale</hi>: “Ecco la mappa della casa che smentisce Fini”.</p>
    <p>Fini il 25 settembre del 2010, stremato, affida la sua difesa ad un video: “Se dovesse emergere che l’appartamento di Montecarlo appartiene a Tulliani lascerò la presidenza della Camera”. Il 26 ottobre 2010 la<hi rend="#b"> Procura di Roma</hi> annuncia che non risulta esserci nessuna frode nell’affare, e chiede l’archiviazione delle indagini su Gianfranco Fini.</p>
    <p>Il 27 gennaio 2011, l’ex ministro degli Esteri <hi rend="#b">Franco Frattini</hi>, tirerà fuori documenti attestanti che Tulliani sarebbe a capo della società proprietaria della casa di Montecarlo. La Procura non ci sente e archivia. <hi rend="#i">Il Giornale</hi> titola: “Casa di Montecarlo: i giudici difendono Fini”.</p>
    <p>
      <hi rend="#i">da Il Fatto Quotidiano del 18 ottobre 2012</hi>
    </p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>