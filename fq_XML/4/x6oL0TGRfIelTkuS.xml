<doc sitename="Il Fatto Quotidiano" title="Chiocci nuovo direttore de Il Tempo: &quot;Non saremo la fotocopia di Libero e Il Giornale&quot; - Il Fatto Quotidiano" author="Irene Buscemi" date="2013-09-15" url="http://www.ilfattoquotidiano.it/2013/09/15/chiocci-nuovo-direttore-de-tempo-non-saremo-fotocopia-di-libero-e-giornale/712072/" hostname="ilfattoquotidiano.it" description="Fino a ieri la sua firma era legata alle inchieste de Il Giornale. Ora comparirà nella gerenza de Il Tempo di Roma alla voce più importante: direttore. Gian Marco Chiocci si separa da Massimo Malpica, il collega “gemello” da lui ribattezzato, e va a dirigere la storica testata romana, diretta da Mario Sechi prima che …" categories="Media" tags="Alessandro Sallusti;Casa di Montecarlo;Dino Boffo;Elisabetta Tulliani;Giancarlo Tulliani;Gianfranco Fini;Il Giornale;Il Tempo;Libero;Silvio Berlusconi" fingerprint="a9b476fd74e9303d">
  <main>
    <head rend="h1">Chiocci nuovo direttore de Il Tempo: “Non saremo la fotocopia di Libero e Il Giornale”</head>
    <graphic src="https://st.ilfattoquotidiano.it/wp-content/uploads/2013/09/tempo_interna.jpg"/>
    <p>Fino a ieri la sua firma era legata alle inchieste de <hi rend="#i">Il Giornale</hi>. Ora comparirà nella gerenza de <hi rend="#b"> Il Tempo</hi> di Roma alla voce più importante: direttore. </p>
    <p><hi rend="#b">Gian Marco Chiocci</hi>si separa da Massimo Malpica, il collega “gemello” da lui ribattezzato, e va a dirigere la storica testata romana, diretta da</p>
    <p><hi rend="#b">Mario Sechi</hi>prima che abbandonasse il timone per candidarsi con Mario Monti. Chiocci ha già trasferito i suoi scatoloni da via Negri, sede milanese del quotidiano di</p>
    <p><hi rend="#b">Allessandro Sallusti</hi>, a Palazzo Wedekin, con Montecitorio e Palazzo Chigi a due passi. Da oggi occupa il posto di</p>
    <p><hi rend="#b">Sarina Biraghi</hi>, che rimarrà al suo fianco come condirettore. “E’ come tornare a casa – racconta il neo direttore, intervistato da</p>
    <p><hi rend="#i">ilfattoquotidiano.it</hi>– io</p>
    <p><hi rend="#i">Il Tempo</hi>l’ho respirato da bambino, ci ha lavorato mio padre per tanti anni, poi è stato il mio turno tra la fine degli anni ’80 e gli inizi ’90, e dopo vent’anni trascorsi a</p>
    <p>
      <hi rend="#b">sono tornato qui da direttore con il compito di rilanciarlo. Non l’avrei mai immaginato”.</hi>
    </p>
    <hi rend="#i">Il Giornale</hi>
    <p><hi rend="#i">Il Tempo</hi> naviga in cattive acque. A luglio il suo editore, il costruttore <hi rend="#b">Domenico Bonifaci</hi>, ha venduto una palazzina in via Flaminia per garantire lo stipendio ai giornalisti e non rimanere schiacciato da un debito di 7 milioni di euro. Le copie vendute negli anni si sono più che dimezzate e adesso viaggiano sull’ordine delle 35mila. Il lavoro è arduo, ma Chiocci sembra avere le idee chiare per riportare in auge la testata che fu di <hi rend="#b">Renato Angiolillo</hi> e di <hi rend="#b">Gianni Letta</hi>: “Voglio rilanciarla utilizzando quello che molti giornali non fanno più: le inchieste. Non ricicleremo i lavori di altri, non baseremo tutto sulle carte delle procure, ma faremo un giornalismo fatto di sudore e strada, andremo a scavare dove gli altri non guardano”.</p>
    <p>Oggi<hi rend="#i"> il Tempo</hi> apre con un’inchiesta sulla magistratura, “dati sconcertanti per un paese civile come l’Italia, vedrete”. E si vocifera di un ritorno al caro filone “<hi rend="#b">Fini- Tulliani</hi>”, con notizie inedite sul caso dell’appartamento di <hi rend="#b">Montecarlo</hi> ereditato da An e venduto al cognato dell’allora presidente della camera, <hi rend="#b">Gianfranco Fini</hi>, al modico prezzo di 300mila euro, tramite il giochino delle società off-shore. Chiocci non smentisce: “Ci potrebbero essere delle novità che se non più attuali risulteranno simpatiche agli occhi degli affezionati”. Molto attento anche ai mille problemi della Capitale, i suoi giornalisti sono già a lavoro per scandagliare l’amministrazione <hi rend="#b">Marino</hi>: “Abbiamo trovato un modo originale e simpatico per incalzare il primo cittadino, ma lo faremo senza pregiudizi, non andiamo contro a priori”. Ci saranno nuove firme, tra le quali noti <hi rend="#b">magistrati</hi>. L’argomento giustizia, insomma, sarà centrale: “Non saremo un giornale berlusconiano, il nostro è un giornale vicino al centrodestra, ai nostri lettori, ma non saremo la fotocopia di <hi rend="#b"> Libero</hi> e </p>
    <p><hi rend="#i">Il Giornale</hi>”.</p>
    <p>Guai, però, a parlare di giornalismo fazioso, come capitò nell’inchiesta della casa di Montecarlo: “Quella su Fini non è un’inchiesta nata su input di <hi rend="#b">Berlusconi</hi> o basata su dossier tenuti nascosti. E’ nata in modo molto banale come capita spesso a molte inchieste, fatta in un luogo, come Montecarlo, ostile ai giornalisti, dove non vai al catasto a prendere i documenti, dove tutto è riservato. E’ stata un’indagine sudata”. La definizione di macchina del fango è per Chiocci un paradosso: “Non mi sono mai sognato di dire che un<hi rend="#b"> Marco Lillo</hi> o un<hi rend="#b"> Peter Gomez</hi> fanno inchieste faziose. Se la notizia c’è, punto. Bisogna smetterla di dire che il giornalismo vero sta soltanto da una parte. A sinistra sono da premio <hi rend="#i"> Pulitzer</hi>, dall’altra c’è il fango. Se l’inchiesta è fatta bene, è documentata e nulla è scritto fuori luogo questo conta”.</p>
    <p>Non solo Fini-Tulliani, però. Chiocci è stato anche il cronista da sguinzagliare contro <hi rend="#b">Emma Marcegaglia</hi>, nella famosa telefonata intercettata tra il vicedirettore Porro e l’allora portavoce della presidente di Confindustria: “<hi rend="#b">Porro</hi> è un cazzone, fa un sacco di battute, non mi ha mai detto vai dalla Marcegaglia e rompigli il culo”. Una telefonata scherzosa, dunque, anche se l’entourage di viale dell’Astronomia prese molto sul serio la cosa. E poi ci sono i famosi articoli contro <hi rend="#b">Dino Boffo</hi> che fanno addirittura scuola, consolidano un “metodo”. “Puoi non condividere alcune inchieste, ma mai Sallusti mi ha detto vai e scrivi questo – precisa Chiocci – Su Boffo, ad esempio, trovai dei riscontri, ma altri non confermavano la storia. Non fui mica obbligato a scrivere il pezzo, anche se poi decisero di proseguire in un altro modo”. A costo di commettere errori. “Sì ci furono delle imprecisioni e delle imparzialità – ammette Chiocci – Ma di sicuro non fu pubblicato per delegittimare qualcuno, perché altrimenti potremmo dire la stessa cosa della <hi rend="#b">stampa anti-berlusconiana</hi>”. </p>
    <p>Poi Chiocci paragona <hi rend="#i">Il Giornale</hi> a <hi rend="#b"> Il Fatto Quotidiano</hi>. “Le vostre inchieste sono ossessive nei confronti di Berlusconi, le nostre contro i magistrati – tiene a specificare il neo direttore – ognuno la vede in un certo modo”. Ma di una cosa è sicuro l’ex giornalista di via Negri: “Fare inchieste a </p>
    <p><hi rend="#i">Il Giornale</hi>è stato molto difficile, la magistratura se sbagli è implacabile nei nostri confronti, abbiamo subito perquisizioni incredibili, intercettazioni pazzesche”. Adesso la vita da inviato è alle spalle: “Gli spazi di manovra ci sono, la direzione mi dà l’opportunità di sperimentare le mie idee di un</p>
    <p><hi rend="#b">giornalismo</hi>poco politicizzato, concentrato sulle inchieste e che parte dal basso, dalle città”. Infine lo slogan: “Aprite gli ombrelli perché piovono scoop”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>