<doc sitename="Il Fatto Quotidiano" title="Berlusconi: &quot;Decadenza? Otterrò la revisione del processo da Corte europea&quot; - Il Fatto Quotidiano" author="RQuotidiano" date="2013-10-03" url="http://www.ilfattoquotidiano.it/2013/10/03/decadenza-berlusconi-udienza-pubblica-e-poi-giunta-votera/731844/" hostname="ilfattoquotidiano.it" description="Alle 11.55 di questa mattina Silvio Berlusconi dichiara: “La tragedia di Lampedusa è troppo grande per poterci dedicare oggi alle vicende interne al nostro Gruppo parlamentare e al nostro Partito”. Otto ore dopo, alle 19.40, dimostra di aver cambiato idea e ai giornalisti dice: “Il Pdl è assolutamente unito, c’è solo qualche contrasto interno”. Sostenendo …" categories="Politica" tags="Cassazione;Decadenza Berlusconi;Legge Severino;Silvio Berlusconi" fingerprint="e5aa5691f828e19b">
  <main><head rend="h1">Berlusconi: “Decadenza? Otterrò la revisione del processo da Corte europea”</head><graphic src="https://st.ilfattoquotidiano.it/wp-content/uploads/2013/10/berlusconi-senato_interna-nuova.jpg"/><p>Alle 11.55 di questa mattina <hi rend="#b">Silvio Berlusconi</hi> dichiara: “La <ref target="http://www.ilfattoquotidiano.it/2013/10/03/naufragio-lampedusa-oltre-130-morti-tra-migranti-trovato-relitto/731180/">tragedia di Lampedusa</ref> è troppo grande per poterci dedicare oggi alle vicende interne al nostro Gruppo parlamentare e al nostro Partito”. Otto ore dopo, alle 19.40, dimostra di aver cambiato idea e ai giornalisti dice: “Il Pdl è assolutamente unito, c’è solo qualche contrasto interno”. Sostenendo di non avere alcun dissenso con <hi rend="#b">Angelino Alfano</hi>, incontrato stamattina. Non aveva detto, il Cavaliere, che la tragedia di Lampedusa era troppo grande per potersi dedicare ai suoi problemi giudiziari. E infatti è tornato all’attacco sulla decadenza: “Non posso entrare nel merito della decadenza quando siamo di fronte a una sentenza che è ben architettata per far fuori Silvio Berlusconi. Sono sicuro che <hi rend="#b">otterrò sia la revisione</hi> del processo che l’annullamento della sentenza da parte della Corte europea”. Alle 9.30 di venerdì i 23 senatori della<hi rend="#b"> Giunta delle Elezioni e Immunità</hi> sono chiamati a votare il provvedimento che farebbe decadere il Cavaliere applicando la legge Severino alla luce della sentenza Mediaset. Alla vigilia della seduta l’ex premier ha incontrato il capogruppo al Senato <hi rend="#b">Renato Schifani</hi>. </p><p><hi rend="#b">Ecco come si svolgerà la seduta.</hi> Il presidente <hi rend="#b">Dario Stefàno</hi> (Sel) prenderà la parola per sintetizzare la relazione e le richieste di <ref target="http://www.ilfattoquotidiano.it/2013/09/18/decadenza-berlusconi-voto-in-giunta-pd-riunione-breve-basta-sbrodolare/716081/"> Andrea Augello (Pdl) che sono state già respinte</ref>. Prenderà poi la parola il primo dei non eletti del </p><p><hi rend="#b">Molise</hi>(il Cavaliere aveva scelto quel seggio, ndr)</p><p><hi rend="#b">Ulisse Di Giacomo</hi></p><p><ref target="http://www.ilfattoquotidiano.it/2013/09/30/candidato-pdl-che-subentrerebbe-a-berlusconi-cavaliere-non-ha-requisiti-morali/728978/">che sostiene la mancanza di requisiti morali del leader (dimezzato) del Pdl</ref>. Secondo Di Giacomo: “Un condannato a quattro anni per</p><p><hi rend="#b">frode fiscale</hi>non può fare le leggi. Appellarsi alla Consulta non è possibile, solo un giudice può farlo. E infine, è sconcertante investire la Corte di Giustizia dell’Ue”.</p><p>Poi visto che l’ex premier ha già dichiarato che non parlerà in Giunta (<ref target="http://www.ilfattoquotidiano.it/2013/09/28/decandenza-berlusconi-presenta-memoria-difensiva-in-giunta/726592/">che ha ricusato quasi in toto</ref>), la parola verrà data alla difesa. A questo punto i senatori si ritireranno in camera di consiglio ed emettere un verdetto che, in base alla <hi rend="#b">legge Severino</hi>, sarà la perdita del seggio a Palazzo Madama. Decisione che è scontata anche perché il Pdl è in netta minoranza in Giunta. Già il prossimo 14 ottobre o il 15 l’Aula di Palazzo Madama potrebbe ratificare la decadenza e il 15 ottobre è anche il giorno in cui Berlusconi dovrà comunicare se sceglie l’<hi rend="#b">affidamento ai servizi sociali</hi> oppure gli <hi rend="#b">arresti domiciliari</hi> per scontare la pena conseguente <ref target="http://www.ilfattoquotidiano.it/2013/08/01/sentenza-mediaset-berlusconi-condannato-a-4-anni-annullata-linterdizione/673844/">alla sentenza della Cassazione nel </ref></p><p><hi rend="#b">Il 19 ottobre ci sarà un altro appuntamento importante per l’ex presidente del Consiglio: i</hi></p><ref target="http://www.ilfattoquotidiano.it/2013/08/01/sentenza-mediaset-berlusconi-condannato-a-4-anni-annullata-linterdizione/673844/">processo Mediaset</ref>.<p><ref target="http://www.ilfattoquotidiano.it/2013/09/09/condanna-mediaset-fissata-udienza-per-rideterminazione-pena-accessoria-berlusconi/706038/">l 19 ottobre la corte d’Appello di Milano dovrà rideterminare la pena accessoria, ovvero l’interdizione ai pubblici uffici.</ref></p><p>Se la Giunta riuscirà a procedere con la votazione Stefano (Sel) voterà sì alla decadenza, i vicepresidenti <hi rend="#b">Stefania Pezzopane</hi> (Pd) sì e <hi rend="#b">Giacomo Caliendo</hi> (PdL) no. Sono per la perdita del seggio anche i segretari <hi rend="#b">Isabella De Monte</hi> (Pd) e <hi rend="#b">Benedetto Della Vedova</hi> (Sc). <hi rend="#b">Maria Elisabetta Alberti Casellati</hi> (Pdl), l’ex relatore Andrea Augello (Pdl), <hi rend="#b">Nico D’Ascola</hi> (Pdl) e <hi rend="#b">Mario Ferrara</hi> (Gal), <hi rend="#b">Lucio Malana</hi> (PdL) e il dissidente <hi rend="#b">Carlo Giovanardi</hi> (Pdl), <hi rend="#b">Erika Stefani</hi> (Lega) voteranno no. E’ per la decadenza tutto il gruppo del M5S ovvero <hi rend="#b">Maurizio Buccarella</hi>, <hi rend="#b">Vito Crimi, </hi><hi rend="#b">Serenella Fucksia</hi>, <hi rend="#b">Michele Giarrusso</hi>. Per la decadenza anche i democratici <hi rend="#b">Felice Casson</hi>, <hi rend="#b">Giuseppe Cucca,</hi><hi rend="#b">Rosanna Filippin</hi>, <hi rend="#b">Doris Lo Moro</hi>,<hi rend="#b"> Claudio Moscardelli</hi>, <hi rend="#b">Giorgio Pagliari</hi>. Il socialista <hi rend="#b">Enrico Buemi,</hi> dato per incerto, fino a pochi giorni fa potrebbe invece votare contro la perdita dello scranno.</p><p>La seduta pubblica si terrà nella Sala Koch di Palazzo Madama e così come concordato saranno attivati tutti gli strumenti disponibili – radio e Internet – per consentire a tutti di seguire i lavori in tempo reale.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>