<doc sitename="Il Fatto Quotidiano" title="Berlusconi, lettera di Rotondi: &quot;Devi guidarci alla vittoria anche dal carcere&quot; - Il Fatto Quotidiano" author="RQuotidiano" date="2013-09-07" url="http://www.ilfattoquotidiano.it/2013/09/07/berlusconi-lettera-di-rotondi-devi-guidarci-alla-vittoria-anche-dal-carcere/704688/" hostname="ilfattoquotidiano.it" description="Berlusconi si sente accerchiato. Così Gianfranco Rotondi ha deciso di scrivergli una lettera, pubblicata dal quotidiano Libero all’interno della quale ribadisce la volontà manifestatagli già direttamente di candidarsi a fare l’anti-Renzi per il centrodestra. “Carissimo Presidente – scrive Rotondi sul quotidiano diretto da Maurizio Belpietro – affrontiamo assieme il momento più difficile della stagione politica …" categories="Politica" tags="Gianfranco Rotondi;Maurizio Belpietro;Silvio Berlusconi" fingerprint="9db541833fc8611">
  <main>
    <head rend="h1">Berlusconi, lettera di Rotondi: “Devi guidarci alla vittoria anche dal carcere”</head>
    <graphic src="https://st.ilfattoquotidiano.it/wp-content/uploads/2012/11/rotondiberlusconi_interna-nuova.jpg" alt="Rotondi e Berlusconi"/>
    <p><hi rend="#b">Berlusconi</hi> si sente accerchiato. Così <hi rend="#b">Gianfranco Rotondi</hi> ha deciso di scrivergli una lettera, pubblicata dal quotidiano <hi rend="#b"> Libero</hi> all’interno della quale ribadisce la volontà manifestatagli già direttamente di candidarsi a fare l’anti-Renzi per il centrodestra. “Carissimo Presidente – scrive Rotondi sul quotidiano diretto da </p>
    <p><hi rend="#b">Maurizio Belpietro</hi>– affrontiamo assieme il momento più difficile della stagione politica che porta il tuo nome, il berlusconismo”.</p>
    <p>Il panegirico di Rotondi non si ferma qui. “Stiamo reagendo come un sol uomo perché <hi rend="#b">Silvio Berlusconi</hi> è la nostra storia. La storia tuttavia la scrivono i vincitori – ha scritto l’ex ministro – Per avere ragione siamo condannati a vincere le prossime elezioni politiche”. E conclude chiedendo il suo appoggio anche, eventualmente, dal <hi rend="#b">carcere</hi>: “Hai fatto bene a dire ‘non mollo’, e resto il capo del <hi rend="#b">centrodestra</hi>. Adesso devi conquistare l’indifferenza suprema rispetto al tuo destino: devi guidarci alla vittoria con la generosità e la passione di sempre. Dal <hi rend="#b">carcere</hi>? Dal Senato? Da <hi rend="#b">Arcore</hi>? E’ un problema degli avversari, non tuo né nostro”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>