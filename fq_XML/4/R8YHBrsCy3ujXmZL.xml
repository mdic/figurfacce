<doc sitename="Il Fatto Quotidiano" title="Letta: &quot;Twitter, profilo fake dove dialogo con B.&quot;. Ma si confonde con l'hashtag - Il Fatto Quotidiano" author="Eleonora Bianchini" date="2013-01-08" url="http://www.ilfattoquotidiano.it/2013/01/08/letta-twitter-profilo-fake-dove-dialogo-con-b-ma-si-confonde-con-lhashtag/464035/" hostname="ilfattoquotidiano.it" description="”Tra le tante cose che circolano impropriamente su Twitter è spuntato anche un fantomatico dialogo tra me e Berlusconi mai avvenuto, eppure accreditato come vero. Non è mio quel profilo, non è mio quel cinguettio demenziale. Non mi appartengono nè quei messaggi, nè quei giudizi”. L’irritazione di Gianni Letta trova sfogo su TgCom24, dove ha attaccato …" categories="Elezioni 2013" tags="Gianni Letta;Silvio Berlusconi;X - Twitter" fingerprint="2d3f5c055e0777a7">
  <main><head rend="h1">Letta: “Twitter, profilo fake dove dialogo con B.”. Ma si confonde con l’hashtag</head><graphic src="https://st.ilfattoquotidiano.it/wp-content/uploads/2013/01/letta-twitter-interna-nuova.jpg" alt="Twitter falso profilo Letta"/><p>”Tra le tante cose che circolano impropriamente su <hi rend="#b">Twitter</hi> è spuntato anche un fantomatico dialogo tra me e <hi rend="#b">Berlusconi</hi> mai avvenuto, eppure accreditato come vero. Non è mio quel profilo, non è mio quel cinguettio demenziale. Non mi appartengono nè quei messaggi, nè quei giudizi”. L’irritazione di<hi rend="#b"> Gianni Letta</hi> trova sfogo su <hi rend="#i">TgCom24</hi>, dove ha attaccato un suo <ref target="https://twitter.com/gianni_letta">falso profilo aperto sul sito di microblogging</ref> in cui, dice, twittava col <hi rend="#b">Cavaliere</hi>. Ma davvero un finto Letta ha dialogato con Berlusconi? No, niente affatto. Primo: l’ex premier che non ha un profilo twitter. Secondo: Letta ha confuso un dialogo con l’utilizzo dell’hashtag #Berlusconi. Quindi, se lui non ha mai dialogato via twitter con B., non l’ha mai fatto neanche il suo fake.</p><p>Eppure lui è convinto: si tratta solo di “un falso ignobile e mortificante per chi lo ha fatto, per chi lo ha raccolto e per chi lo ha diffuso. Uno scherzo fortunatamente tanto grottesco da apparire incredibile all’evidenza. E’ una di quelle ‘tante cattiverie’ fraudolentemente affidate alla rete di cui parlava ieri <hi rend="#b">Berlusconi</hi> a Tgcom24″, ha aggiunto. Inoltre “la perfida invenzione di qualche fantasia malata- aggiunge Letta – di cui saranno chiamati a rispondere in sede giudiziaria tutti coloro che hanno concorso a realizzarla e a diffonderla. Con la diffida a Twitter dal continuare nell’abuso, e l’invito a tutti gli altri mezzi a non attribuirmi frasi ed espressioni da me mai pronunciate”. Eppure sul profilo sotto accusa precisano dopo le dichiarazioni: “Questo <hi rend="#b">account</hi> è stato creato per sostenere il <hi rend="#b">pdl</hi> ma soprattutto un grande uomo come Gianni Letta!”.</p><p>Le parole di Letta fanno eco a quanto dichiarato dall’ex presidente del Consiglio. “La <hi rend="#b">rete</hi> la sto già usando, ma non so se userò twitter perché noto molte cattiverie inutili e credo possano scatenarsi tante risposte negative”. Lui non userà il sito di microblogging ma il suo staff ha deciso di aprire il profilo @berlusconi2013 gestito da alcuni dei 2000 “<hi rend="#b">volontari digitali</hi>” arruolati per la campagna elettorale. <ref target="http://www.ilfattoquotidiano.it/2013/01/07/rai-3-fa-cagare-strano-tweet-di-b-pubblicato-e-subito-rimosso/462605/">Qualche giorno fa la prima (brutta) gaffe: “ Rai3 fa cagare”</ref>, hanno scritto. Un account che, aperto il 6 dicembre scorso ha racimolato qualche centinaio di follower nei primi tempi per poi impennarsi a ridosso del 31 dicembre, schizzando </p><p><hi rend="#b">da 7mila a quasi 70mila follower</hi>nel giro di sole 24 ore e che da ieri a oggi ne ha persi 10mila.</p><p><ref target="http://www.ilfattoquotidiano.it/2013/01/01/berlusconi-arriva-su-twitter-e-in-24-ore-follower-passano-da-7mila-a-70mila/459331/">Un aumento vertiginoso che ha alimentato il sospetto di follower falsi</ref>. “Adesso c’è una polemica sul fatto che i follower siano scesi, semplice abbiamo eliminato quelli generati da bot rilassatevi please”, si giustificano. Anche se il tool online</p><p><ref target="http://www.twitteraudit.com/berlusconi2013">. Il Pdl è convinto di usare la Rete, anche se per loro, al momento, consiste nello schiacciare i bottoni di twitter e facebook e condividere i contenuti decisi dall’alto, come accade per il sito</ref></p><hi rend="#b">twitter audit</hi>tuttora conferma che i profili veri sono soltanto il<hi rend="#b">33</hi>%<p><ref target="http://www.ilfattoquotidiano.it/2012/12/07/pdl-sul-sito-successi-dei-governi-berlusconi-commenti-ritirati/439257/">Nove anni di governo Berlusconi</ref>. L’alba digitale per il</p><p><hi rend="#b">Pdl</hi>deve ancora arrivare.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>