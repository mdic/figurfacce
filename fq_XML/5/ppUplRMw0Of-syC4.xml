<doc sitename="Il Fatto Quotidiano" title="Il leccaculo nell'era della sua riproducibilità tecnica - Il Fatto Quotidiano" author="RMisfatto" date="2011-12-20" url="http://www.ilfattoquotidiano.it/2011/12/20/leccaculo-nellera-della-riproducibilita-tecnica/178906/" hostname="ilfattoquotidiano.it" description="Con la fine del Tg1 di Minzolini l’Italia perde una parte di sé. Un po’ come capita la mattina a ogni brav’uomo se è fortunato e se segue una corretta dieta di fibre e verdure. Ha regalato alla coscienza civile di questo paese meraviglie: da giornalista criticò la manifestazione per la libertà di stampa, difese …" categories="Misfatto" tags="Mariastella Gelmini;Nicole Minetti;Roma;Silvio Berlusconi;Tg1" fingerprint="d9af8fd2d89ad425">
  <main>
    <head rend="h1">Il leccaculo nell’era della sua riproducibilità tecnica</head>
    <p>Con la fine del Tg1 di<hi rend="#b"> Minzolini</hi> l’Italia perde una parte di sé. Un po’ come capita la mattina a ogni brav’uomo se è fortunato e se segue una corretta dieta di fibre e verdure.</p>
    <p><ref target="http://www.ilfattoquotidiano.it/wp-content/uploads/2011/12/Minzolini.jpg"/>Ha regalato alla coscienza civile di questo paese meraviglie: da giornalista criticò la manifestazione per la libertà di stampa, difese<graphic src="http://www.ilfattoquotidiano.it/wp-content/uploads/2011/12/Minzolini-214x300.jpg" title="Minzolini"/></p>
    <p><hi rend="#b">Bertolaso</hi>che tramutava la protezione civile in un tavolo da poker, non raccontò gli scandali sessuali di B., non diede notizia dei terremotati abruzzesi che si incazzavano per</p>
    <p><hi rend="#b">L’Aquila</hi>in abbandono quanto delle donne in piazza dopo la vicenda</p>
    <p><hi rend="#b">Ruby/Berlusconi/Minetti</hi>(la posizione del Nano tra le due non è casuale) disse che Mills era stato assolto quando era stato prescritto, nascose le bestemmie di B. e la condanna di</p>
    <p><hi rend="#b">Dell’Utri</hi>.</p>
    <p>Ma il suo capolavoro fu quando, per insozzare i ragazzi che protestavano contro la <hi rend="#b">Gelmini</hi>, montò insieme alla manifestazione degli studenti gli scontri tra polizia ed aquilani. Solo che un corteo era a novembre, l’altro ad agosto. Per cui sul<hi rend="#b"> Tg1</hi> si videro ragazzi che sfilavano in cappotto e un istante dopo botte da gente in t-shirt e bermuda. Ora, quanto devi pensare idiota il pubblico per fare una tale porcata? Quanto devi essere servo per mandarla in onda? Quanto deve saperlo chi ti ha messo su quella <hi rend="#b">poltrona</hi>? Quanto sono collegate le tre domande? Quanto è triste sapere tutto questo e averlo visto al timone del più importante Tg italiano?</p>
    <p>Tra sottomissione al potere e pratiche contronatura <hi rend="#b">Augusto</hi> ha reso il Tg1 il primo telegiornale coperto dalla mutua. Mentre le malattie veneree avevano la loro rivincita sulla freddezza dell’informazione, l<hi rend="#b">’Italia</hi> in crisi restava fuori dal racconto della <hi rend="#b">Rai</hi> e il pubblico migrava. Grazie alla sua direzione il <hi rend="#b">Tg1</hi> ha perso 10 punti di share. Si calcola che <hi rend="#b">Minzolini</hi> sia costato, a noi e alla<hi rend="#b"> Rai</hi>, 150 milioni di euro in raccolta pubblicitaria. All’incirca quanto un’invasione degli <hi rend="#b">Unni</hi>, ma almeno Attila, dopo averti tolto tutto, non ti costringeva ad ascoltare un editoriale sul “clima d’odio” che serpeggia in Italia.</p>
    <p><hi rend="#b">Sallusti</hi> ha ribattuto che<hi rend="#b"> Augusto</hi> è stato cacciato per “motivi politici”. La confusione tra politica ed euro si può classificare tra le malattie professionali per i dipendenti del Padrone, ma l’Ossario non sottolinea il vero onore di <hi rend="#b">Minzo</hi>: massacrando lo share del Tg1 nessuno più di lui ha combattuto il duopolio e dato linfa agli altri canali. Nonostante questo l’Italia lo dimenticherà come un rumore di fondo quando l’impero implode. La procura di <hi rend="#b">Roma</hi> l’indaga per peculato, speriamo che lei non faccia altrettanto.</p>
    <p>di <hi rend="#b">Nicola Baldoni</hi></p>
    <p><ref target="http://www.facebook.com/pages/Il-Misfatto/116205088461026?ref=tn_tnmn"> Il Misfatto</ref>, inserto satirico de </p>
    <p><hi rend="#b">Il Fatto quotidiano</hi>, domenica 18 dicembre 2011</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>