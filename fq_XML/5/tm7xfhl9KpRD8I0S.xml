<doc sitename="Il Fatto Quotidiano" title="Amendola candidato leader L’intervista di Belpietro - Il Fatto Quotidiano" author="RMisfatto" date="2011-11-20" url="http://www.ilfattoquotidiano.it/2011/11/20/amendola-candidato-leader-l%e2%80%99intervista-belpietro/171675/" hostname="ilfattoquotidiano.it" description="La proposta, avanzata dal Misfatto, di candidare come leader della sinistra Claudio Amendola, ha scosso lo scenario politico italiano ed ottenuto un successo imprevedibile. Senza baloccarci con i sofismi della politica politicante, abbiamo dunque avviato la campagna che farà trionfare Claudio alle primarie della sinistra. Il primo passaggio, come da manuale dello spin doctor, è …" categories="Misfatto" tags="Claudio Amendola;Maurizio Belpietro;Max Paiella;Pier Luigi Bersani;Silvio Berlusconi;Stefano Disegni" fingerprint="ecc5123b4a384231">
  <main>
    <div>
      <p>Riva del Garda, 6 mag. -(Adnkronos) - “Il manifesto che produrrà l’11esima edizione della kermesse sarà uno strumento indispensabile e utile anche per la pubblica amministrazione. Come ho avuto modo di ricordare anche durante la presentazione dell’edizione 2025, Rebuild è stato prezioso per mettere a sistema alcune delle idee e degli obiettivi che stiamo sviluppando adesso. La decisione di sviluppare una road map conferma anche il ruolo di laboratorio della manifestazione e del Trentino”. Lo dichiara Simone Marchiori, assessore alle politiche per la casa, patrimonio, demanio e promozione della conoscenza dell’Autonomia della Provincia autonoma di Trento, al convegno ‘Per una nuova agenda del costruire verso la transizione ecologica’, con cui si sono aperti i lavori dell’undicesima edizione di Rebuild, l’evento dedicato all’edilizia sostenibile e al futuro del comparto delle costruzioni, in cui le nuove tecnologie digitali giocheranno un ruolo da protagoniste. </p>
      <p>La due giorni è in svolgimento al Centro Congressi Riva del Garda (TN) il 6 e 7 maggio. Focus dell’edizione 2025 della kermesse, intitolata 'Connect minds, enable innovation - Condividere le intelligenze per abilitare l'innovazione', le connessioni tra persone, competenze e tecnologie a 360°. </p>
      <p>Per risolvere il problema della casa, l’amministrazione della provincia autonoma di Trento sta lavorando sul valore del patrimonio immobiliare, “che non è solo quello economico, ma anche quello della qualità di vita, dettata ad esempio dalla presenza di servizi, che vanno a contrastare lo spopolamento da una parte e la congestione dei centri urbani dall’altra - spiega Marchiori - Abbiamo cercato di mettere in campo misure che costituiscano un valore aggiunto per il Trentino e per chi lo abita, abbiamo creato reti e sinergie tra attori pubblici e privati. È un lavoro lungo, che non si è ancora concluso, ma è l’unica strada per arrivare ad avere dei risultati”.</p>
      <p> “Abbiamo agito, ad esempio, su progetti di housing sociale con la collaborazione di Cassa depositi e prestiti, con enti pubblici e realtà private - conclude l’assessore - così da avere la possibilità di rigenerare edifici ed aree inutilizzate, offrendo anche alle zone svantaggiate la possibilità di veder crescere la propria comunità ed evitando che vengano meno i servizi”. </p>
    </div>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>