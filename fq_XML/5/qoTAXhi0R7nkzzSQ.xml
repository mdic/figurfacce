<doc sitename="Il Fatto Quotidiano" title="Monti in Libia per riallacciare i rapporti e dare il via al dopo Gheddafi - Il Fatto Quotidiano" author="RQuotidiano" date="2012-01-21" url="http://www.ilfattoquotidiano.it/2012/01/21/monti-tripoli-iniziare-dopo-gheddafi-berlusconi/185519/" hostname="ilfattoquotidiano.it" description="Monti a Tripoli per riallacciare i rapporti tra Italia e Libia, dopo la caduta del regime di Gheddafi e del governo Berlusconi. “L’Italia per lunghi anni è stata un partner importantissimo per il nostro Paese”, ha affermato il premier del Cnt libico, Abdel Rahim Al Kib, a colloquio con il Presidente del Consiglio, il ministro della Difesa, Giampaolo …" categories="Mondo" tags="Cnt;Eni;Giampaolo Di Paola;Giulio Terzi di Sant’Agata;Libia;Mario Monti;Muammar Gheddafi;Paolo Scaroni;Silvio Berlusconi;Tripoli" fingerprint="d3ecd626f80e4c31">
  <main>
    <head rend="h1">Monti in Libia per riallacciare i rapporti <lb/>e dare il via al dopo Gheddafi</head>
    <p><hi rend="#b"/> a Tripoli per riallacciare i rapporti tra Italia e Libia, dopo la caduta del regime di </p>
    <graphic src="http://www.ilfattoquotidiano.it/wp-content/uploads/2012/01/monti_interna1.jpg" title="monti_interna"/>
    <p><hi rend="#b">Gheddafi</hi>e del governo</p>
    <p><hi rend="#b">Berlusconi</hi>. “L’Italia per lunghi anni è stata un partner importantissimo per il nostro Paese”, ha affermato il premier del Cnt libico,</p>
    <p><hi rend="#b">Abdel Rahim Al Kib</hi>, a colloquio con il Presidente del Consiglio, il ministro della Difesa,</p>
    <p><hi rend="#b">Giampaolo Di Paola</hi>e degli Esteri</p>
    <p><hi rend="#b">Giulio Terzi</hi>. “Le nostre relazioni sono andate oltre l’economia – ha aggiunto Al-Kib – e questo rapporto sarà sicuramente forte anche in futuro”. Monti ha ricordato che “l’Italia ha contribuito al successo della rivoluzione e ha dato la convinta disponibilità per la stabilizzazione democratica e la ricostruzione della Libia”.</p>
    <p>Il presidente del Consiglio ha quindi annunciato che è stata siglata una lettera d’intenti tra i <hi rend="#b">ministri della Difesa di Italia e Libia</hi>. Il documento, ha sottolineato Monti, prevede la “conferma delle relazioni speciali tra Italia e Libia, il sostegno alla stabilizzazione democratica, alla ricostruzione della Libia e la disponibilità delle Forze Armate italiane all’avvio di una collaborazione nel settore della sicurezza attraverso interventi a medio e lungo termine”. In particolare Di Paola ha stabilito, con il collega libico <hi rend="#b">Osama al-Juwali</hi>, che il nostro paese s’impegnerà a promuovere la cooperazione nell’assistenza alle autorità della Nuova Libia. Oltre <hi rend="#b">100 soldati italiani</hi> saranno inviati in territorio libico per addestrare le nuove truppe di Tripoli, mentre<hi rend="#b"> 250-300 militari libici</hi> verranno in Italia per seguire dei corsi di formazione. L’Italia s’è impegnata anche a compiere l’attività di sminamento delle aree a rischio nel Paese, la bonifica dei porti (tra cui Tripoli e Misurata), dei materiali e relitti legati alla guerra nonché il controllo elettronico dei confini.</p>
    <p>Presente nella capitale libica anche <hi rend="#b">Paolo Scaroni</hi>, amministratore delegato di <hi rend="#b">Eni</hi>, che ha partecipato agli incontri tra i ministri e ha siglato l’intesa di “far arrivare la produzione di petrolio in Libia a 300mila barili al giorno, con una prospettiva di ulteriore crescita”.</p>
    <p>E in giornata è stato riaperto ufficialmente il nuovo consolato italiano a Tripoli: “Il rapporto di amicizia tra Italia e Libia resta forte – ha sottolineato al-Keib – e la richiesta di perdono per il colonialismo resta valida ed è accettata”. E la volontà del presidente del Consiglio, Mario Monti, di coinvolgere la Libia sempre di più nei processi di integrazione del Mediterraneo si è espressa anche con l’invito, da parte del Ministro Terzi rivolto al suo omologo <hi rend="#b">Ashour bin Khayal</hi>, al vertice del <hi rend="#b">Mediterraneo del 5+5</hi> del 20 febbraio a Napoli. Obiettivo del titolare della Farnesina è quello di “incoraggiare il processo di integrazione nella regione che favorisce lo sviluppo e che è nell’interesse dell’Italia e dell’Europa”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>