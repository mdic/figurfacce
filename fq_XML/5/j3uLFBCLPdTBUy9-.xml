<doc sitename="Il Fatto Quotidiano" title="Ford Figo, Berlusconi testimonial: lui alla guida, Minetti nel bagagliaio - Il Fatto Quotidiano" author="RQuotidiano" date="2013-03-22" url="http://www.ilfattoquotidiano.it/2013/03/22/ford-figo-berlusconi-testimonial-in-india-lui-alla-guida-minetti-nel-bagagliaio/539123/" hostname="ilfattoquotidiano.it" description="Silvio Berlusconi alla guida e nel bagagliaio tre donne imbavagliate e in abiti succinti. Una delle quali somiglia molto a Nicole Minetti, l’ex consigliere della Regione Lombardia coinvolta nel Ruby gate. Lei è fasciata da una camicetta bianca molto scollata, la seconda ragazza è in abito da poliziotta e la terza, che ricorda quella che …" categories="Cronaca" tags="Ford;India;Nicole Minetti;Silvio Berlusconi" fingerprint="36aed254e9228a25">
  <main>
    <head rend="h1">Ford Figo, Berlusconi testimonial: lui alla guida, Minetti nel bagagliaio</head>
    <graphic src="https://st.ilfattoquotidiano.it/wp-content/uploads/2013/03/Ford-Figo-Berlusconi-2.jpg"/>
    <p><hi rend="#b">Silvio Berlusconi</hi> alla guida e nel bagagliaio tre donne imbavagliate e in abiti succinti. Una delle quali somiglia molto a <ref target="http://www.ilfattoquotidiano.it/2013/01/26/minetti-non-sono-showgirl-ma-si-fa-pagare-8000-euro-dalla-discoteca/480664/"> Nicole Minetti, l’ex consigliere della Regione Lombardia coinvolta nel Ruby gate</ref>. Lei è fasciata da una camicetta bianca molto scollata, la seconda ragazza è in abito da poliziotta e la terza, che ricorda quella che l’ex premier definì la “nipote di </p>
    <p><hi rend="#b">Mubarak</hi>“, vestita con un tubino dal</p>
    <p><hi rend="#i">décolleté</hi>generoso. E’ questo uno dei nuovi manifesti ideati in</p>
    <p><hi rend="#b">India</hi>per pubblicizzare la</p>
    <p><hi rend="#b">Ford Figo</hi>, sul mercato a</p>
    <p><hi rend="#b">New Dehli</hi>dal 2010.</p>
    <p><ref target="http://www.ilfattoquotidiano.it/2013/03/20/brasile-berlusconi-testimonial-dei-lassativi-slogan-non-lasciate-che-rimanga-oltre/536178/">Dopo la pubblicità per i lassativi della casa farmaceutica brasiliana</ref>, il <hi rend="#b">Cavaliere</hi> torna ad essere testimonial a sua insaputa di un prodotto che, fra l’altro, ha coinvolto altri personaggi famosi, “immortalati” in una situazione analoga. In altre immagini, ad esempio, <hi rend="#b">Michael Schumacher</hi> tiene prigionieri <hi rend="#b">Vettel</hi>, <hi rend="#b">Hamilton</hi> e <hi rend="#b">Alonso</hi>, mentre <hi rend="#b">Paris Hilton</hi> ha sequestrato le sorelle <hi rend="#b">Kardashian</hi>. <graphic src="http://www.ilfattoquotidiano.it/wp-includes/js/tinymce/plugins/wpgallery/img/t.gif" title="gallery order=&quot;DESC&quot; columns=&quot;4&quot; orderby=&quot;ID&quot;"/></p>
    <p>Quella che riguarda l’ex premier, però, è una pubblicità che è stata bollata dal magazine americano <hi rend="#i">Business Insider</hi> come “il peggiore spot della storia di Ford”. E sono arrivate anche le scuse ufficiali di <hi rend="#b">Ford Italia</hi> che parla di “immagini contrarie agli standard di professionalità e decenza che contraddistinguono il marchio”. “Siamo profondamente rammaricati” per qualcosa “che non sarebbe mai dovuto accadere”. Le immagini non sono mai andate in onda, ma sono state realizzate dal <hi rend="#b">Gruppo WPP</hi> (Agenzie Partner di Ford).</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>