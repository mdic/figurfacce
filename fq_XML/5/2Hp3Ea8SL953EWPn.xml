<doc sitename="Il Fatto Quotidiano" title="Buste con proiettili a Monti, Berlusconi e ai quotidiani dal Movimento Armati Proletari - Il Fatto Quotidiano" author="RQuotidiano" date="2011-12-16" url="http://www.ilfattoquotidiano.it/2011/12/16/buste-proiettili-monti-berlusconi-direttori-giornali-movimento-armati-pproletari/177982/" hostname="ilfattoquotidiano.it" description="Dieci buste con proiettili e un volantino di minacce firmato dal Movimento Armati Proletari, rivolte al premier Mario Monti e all’ex premier Silvio Berlusconi sono state intercettate ieri sera al centro meccanografico di Poste Italiane di Lamezia Terme. Le lettere erano indirizzate anche a Pierluigi Bersani, al ministro del Welfare Elsa Fornero, al leader dell’Udc …" categories="Cronaca" tags="Mario Monti;Movimenti;Pier Ferdinando Casini;Silvio Berlusconi" fingerprint="b70afe206887a633">
  <main>
    <head rend="h1">Buste con proiettili a Monti, Berlusconi e ai quotidiani dal Movimento Armati Proletari</head>
    <p><ref target="http://www.ilfattoquotidiano.it/wp-content/uploads/2011/12/busta_interna1.jpg"/>Dieci buste con proiettili e un volantino di minacce firmato dal <graphic src="http://www.ilfattoquotidiano.it/wp-content/uploads/2011/12/busta_interna1.jpg" title="busta_interna"/></p>
    <p><hi rend="#b">Movimento Armati Proletari</hi>, rivolte al premier</p>
    <p><hi rend="#b">Mario Monti</hi>e all’ex premier</p>
    <p><hi rend="#b">Silvio Berlusconi</hi>sono state intercettate ieri sera al centro meccanografico di Poste Italiane di Lamezia Terme. Le lettere erano indirizzate anche a</p>
    <p><hi rend="#b">Pierluigi Bersani</hi>, al ministro del Welfare</p>
    <p><hi rend="#b">Elsa Fornero</hi>, al leader dell’Udc</p>
    <p><hi rend="#b">Pierferdinando Casini</hi>e ai direttori Ferruccio De Bortoli (</p>
    <p><hi rend="#i">Corriere della Sera</hi>), Ezio Mauro (</p>
    <p><hi rend="#i">La Repubblica</hi>), Maurizio Belpietro (</p>
    <p><hi rend="#i">Libero</hi>), Leonardo Boriano (</p>
    <p><hi rend="#i">La Padania</hi>), Lamberto Sechi (</p>
    <p><hi rend="#i">Il Tempo</hi>). Nel volantino, frasi minacciose: ”Ve la faremo pagare a tutti. Vi colpiremo e sarà una guerra all’ultimo sangue”. “Vi faremo maledire – si legge – queste misure (riferendosi alla manovra, ndr) col sangue. Non dovrete più dormire sonni tranquilli. Il piombo non manca e adesso arriva anche il tritolo dagli amici arabi”. La presenza di alcune anomalie ha suggerito agli operatori di procedere a controlli più accurati che hanno portato ad accertare la presenza dei proiettili all’interno delle missive.</p>
    <p>E’ una sigla mai apparsa prima, quella del Movimento armato proletario, apposta sulle lettere. Un episodio che si somma a quello di pochi giorni fa, firmato dal <ref target="http://www.ilfattoquotidiano.it/2011/12/12/roma-buste-proiettili-sindaco-alemanno-ministro-severino/176968/">Nucleo Mario Galesi per i PAC (Proletari Armati per il Comunismo) che aveva fatto recapitare due buste con proiettili</ref>, una indirizzata al sindaco di Roma Gianni Alemanno e l’altra al ministro della Giustizia Paola Severino, intercettate nel centro di smistamento delle poste di Roma. Nei giorni precedenti pacchi bomba erano stati inviati alla Deutsche Bank di Francoforte e alla sede di Equitalia di Roma firmati dalla Federazione Anarchica Informale. Le prime valutazioni degli investigatori escludono una regia unica dietro i diversi episodi. Secondo il presidente del Copasir, <hi rend="#b">Massimo D’Alema</hi> “non si può parlare di un’ondata di terrorismo”, ma di episodi “preoccupanti, riconducibili all’area anarco-insurrezionalista. Mentre il leader della Lega Nord <hi rend="#b">Umberto Bossi</hi> commenta scherzando: “Glieli avrà mandati il Presidente della Repubblica”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>