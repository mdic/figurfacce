<doc sitename="Il Fatto Quotidiano" title="A casa di Scajola dossier dei servizi. Agli avversari disse: &quot;Vi ho in pugno&quot; - Il Fatto Quotidiano" author="RQuotidiano" date="2013-04-22" url="http://www.ilfattoquotidiano.it/2013/04/22/a-casa-di-scajola-dossier-dei-servizi-agli-avversari-disse-vi-ho-in-pugno/571362/" hostname="ilfattoquotidiano.it" description="Claudio Scajola custodiva in un cassetto “documenti riservati” del 1998 con cui i carabinieri informavano la procura imperiese che Eugenio Minasso, ex leader provinciale di Alleanza Nazionale e oggi vicecoordinatore in Liguria del Popolo della libertà e nemico giurato dello stesso Scajola, era un assiduo consumatore di cocaina. E’ soltanto uno dei segreti svelati dai …" categories="Cronaca" tags="Claudio Scajola;Cocaina;Imperia;Silvio Berlusconi" fingerprint="bfee34e06d6e6b94">
  <main>
    <head rend="h1">A casa di Scajola dossier dei servizi. Agli avversari disse: “Vi ho in pugno”</head>
    <graphic src="https://st.ilfattoquotidiano.it/wp-content/uploads/2012/10/scajola_interna-nuova1.jpg" alt="Claudio Scajola"/>
    <p><hi rend="#b">Claudio Scajola</hi> custodiva in un cassetto “<hi rend="#b">documenti riservati</hi>” del 1998 con cui i carabinieri informavano la procura imperiese che <ref target="http://www.ilfattoquotidiano.it/2012/02/11/liguria-tutti-cercano-voti-calabresi-cosi-ndrangheta-condiziona-politica/190671/"> Eugenio Minasso, ex leader provinciale di Alleanza Nazionale</ref> e oggi vicecoordinatore in Liguria del Popolo della libertà e nemico giurato dello stesso Scajola, era un assiduo consumatore di </p>
    <p><hi rend="#b">cocaina</hi>. E’ soltanto uno dei segreti svelati dai dossier che i poliziotti della Postale hanno trovato nello studio e nella villa dell’ex ministro. I carteggi – come spiega</p>
    <p><hi rend="#i">Il Secolo XIX</hi>– riguardano infatti inchieste della procura romana su</p>
    <p><hi rend="#b">Berlusconi</hi>e documenti dei servizi segreti su nomine al comune d’Imperia.</p>
    <p>Documenti che gettano una nuova luce sullo <ref target="http://www.ilfattoquotidiano.it/2012/12/03/pdl-liguria-scajola-minaccia-vertici-regionali-ho-guidato-servizi-so-tutto-di-voi/433778/">sfogo dell’ex ministro durante il coordinamento regionale ligure del Pdl lo scorso 1 dicembre</ref> in cui si rivolse a </p>
    <p><hi rend="#b">Michele Scandroglio</hi>,</p>
    <p><hi rend="#b">Minasso</hi>– entrambi coordinatori regionali – e al senatore</p>
    <p><hi rend="#b">Luigi Grillo</hi>. Motivo della</p>
    <p><hi rend="#b">non velata minaccia</hi>di Scajola agli ex fedelissimi e della richiesta di</p>
    <p><hi rend="#b">immediate dimissioni</hi>? La mancata solidarietà riguardo ai suoi guai giudiziari. “So tutto di voi per gli incarichi istituzionali che rivestivo [nel 2006 era presidente del Comitato parlamentare di controllo sui servizi di sicurezza</p>
    <p><hi rend="#b">Copaco</hi>, ovvero il</p>
    <p><hi rend="#b">Copasir</hi>dopo la riforma,</p>
    <p><hi rend="#i">ndr</hi>], conosco i vostri segreti, anche se non ho mai utilizzato le vicende delicate che vi riguardano contro di voi”, aveva detto loro.</p>
    <p>La perquisizione, però, era scattata nell’ambito di un’altra inchiesta condotta dai pm imperiesi, che riguarda il presunto prezzo di favore che Scajola – accusato di <hi rend="#b">finanziamento illecito</hi> – avrebbe ottenuto per i lavori nella sua villa. Ma, alla luce dei documenti trovati dai poliziotti della Postale, l’ex ministro dovrà adesso rispondere di<hi rend="#b"> ricettazione</hi> in un procedimento parallelo. Nel decreto di convalida il pm<hi rend="#b"> Alessandro Bogliolo</hi> spiega che sono stati sequestrati “un’annotazione di polizia giudiziaria della stazione dei carabinieri di Imperia”, “un appunto con stralci di intercettazione telefoniche riferibili al fascicolo penale aperto dalla <hi rend="#b">Procura di Roma</hi>” e “atti di un procedimento penale avviato da un privato contro l’allora presidente del Consiglio <hi rend="#b">Silvio Berlusconi</hi>“. E ancora documenti classificati come “riservati” dal Ministero dell’Interno, note dei servizi segreti e documentazione riferibile riferibile a “una pratica del comune di Imperia”.</p>
    <p>Si tratta, come spiega il quotidiano di <hi rend="#b">Genova</hi>, di “carte pesantissime” che riguardano in particolare gli equilibri della politica ligure. Nell’informativa del 1998 su Minasso firmata da dal maresciallo <hi rend="#b">Mauro Bosticco</hi> si parlava di “personaggi assuntori” di cocaina. Al quarto posto dell’elenco inserito compariva proprio l’allora presidente provinciale di Alleanza Nazionale. Raggiunto dal <hi rend="#i">Secolo XIX</hi> Minasso spiega: “E’ una vicenda molto vecchia nata quando una persona di cui ero affettivamente molto amico venne fermata con un po’ di droga e raccontò cose non attendibili agli inquirenti, forse per cercare di salvare se stesso. Però tutto si fermò lì”.</p>
    <p>Ma Scajola <hi rend="#b">nega</hi>. ”Non ho <hi rend="#b">dossier</hi> su chicchessia, né li ho mai avuti, né ho <hi rend="#b">mai pensato di farne</hi>“, ha affermato l’ex ministro. ”La mia attività politica è costellata di<hi rend="#b"> azioni positive</hi> ed <hi rend="#b">errori</hi> ma da tutti, amici o avversari politici, mi è sempre stata riconosciuta la <hi rend="#b">schiettezza e chiarezza nei rapporti</hi>. Fin troppa”. E aggiunge: “Ho subito una <hi rend="#b">perquisizione</hi>, non l’ho ordinata io! Nell’<hi rend="#b">ufficio di viale Matteotti a Imperia</hi>, dove sono stati aperti i miei cassetti, i miei scaffali e persino la mia cassaforte – ha puntualizzato Scajola – non è stato rinvenuto un dossier sul <hi rend="#b">signor Minasso</hi>, ma due pagine fotocopiate di una <hi rend="#b">annotazione dei carabinieri</hi> di Imperia del 1998, indirizzata alla Procura, che è stata rinvenuta poco tempo fa nella cassetta della posta del mio ufficio, senza busta o altro contenitore. Ho appena saputo da diversi giornalisti, tra l’altro, che la stessa fotocopia è arrivata persino<hi rend="#b"> alle loro redazion</hi>i”. </p>
    <p>“Tanto meno ho confezionato dossier sul mio <hi rend="#b">amico Silvio Berlusconi</hi>!”, chiarisce Scajola. E l’ex ministro conclude con un appello: “Presso la mia residenza è stata sequestrata <hi rend="#b">copia di un atto pubblico</hi>, di un procedimento penale. Appunto, non vi era <hi rend="#b">nulla di riservato</hi>, proprio perché si trattava di un procedimento in corso che mi sono ben guardato di mettere in giro! Basta <hi rend="#b">calunnie</hi>, basta<hi rend="#b"> fango</hi>“.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>