<doc sitename="Il Fatto Quotidiano" title="Elezioni 2013, salta il confronto tv in Rai. Berlusconi non vuole la sfida a sei - Il Fatto Quotidiano" author="RQuotidiano" date="2013-01-29" url="http://www.ilfattoquotidiano.it/2013/01/29/elezioni-salta-confronto-tv-in-rai-berlusconi-non-vuole-sfida-a-sei/483099/" hostname="ilfattoquotidiano.it" description="E’ di fatto saltato il confronto televisivo tra i candidati premier in Rai, previsto per sabato. A quanto si apprende da fonti Pd, a fronte della disponibilità di Pierluigi Bersani di avere un confronto con tutti e sei i candidati premier e anche con Berlusconi, dal Pdl sarebbe giunta l’obiezione che il regolamento della Commissione …" categories="Elezioni 2013" tags="Rai;Silvio Berlusconi" fingerprint="6cbb520530ab420e">
  <main>
    <head rend="h1">Elezioni 2013, salta il confronto tv in Rai. Berlusconi non vuole la sfida a sei</head>
    <p>E’ di fatto saltato il <hi rend="#b">confronto televisivo</hi> tra i candidati premier in <hi rend="#b">Rai</hi>, previsto per sabato. A quanto si apprende da fonti <hi rend="#b">Pd</hi>, a fronte della disponibilità di <hi rend="#b">Pierluigi Bersan</hi>i di avere un confronto con tutti e sei i candidati premier e anche con <hi rend="#b">Berlusconi</hi>, dal <hi rend="#b">Pdl</hi> sarebbe giunta l’obiezione che il regolamento della Commissione di Vigilanza Rai prevede che sia riservato uno spazio ai leader delle coalizioni e dunque non a <hi rend="#b">Beppe Grillo</hi>, <hi rend="#b">Antonio Ingroia</hi> e <hi rend="#b">Oscar Giannino</hi>.</p>
    <p>Ma la condizione posta dal Pd era appunto la presenza anche di questi candidati. “Si tratta di un appiglio un po’ ridicolo” affermano dal Nazareno “noi siamo decisi: o il confronto si fa tutti insieme o non si fa”. A questo punto il Pd propone come sede del confronto un’altra emittente, che non sia vincolata dal regolamento della Vigilanza. “Noi siamo pronti – spiegano ancora dal Pd – a meno che dietro a questi richiami al regolamento della Vigilanza non ci sia la volontà di altri di non confrontarsi”.</p>
    <p><ref target="http://www.ilfattoquotidiano.it/2013/01/29/elezioni-veti-incrociati-mettono-a-rischio-confronto-tv-in-rai/483125/">Il faccia a faccia esteso a tutti i leader</ref> avrebbe dovuto essere officiato dai giornalisti <hi rend="#b">Bruno Vespa</hi> e <hi rend="#b">Mario Orfeo</hi>, neodirettore del Tg1. Il primo a dare la sua completa disponibilità è stato il leader del Pd Bersani, mentre anche Monti avrebbe preferito un palco più ristretto.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>