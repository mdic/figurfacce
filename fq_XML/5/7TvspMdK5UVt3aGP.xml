<doc sitename="Il Fatto Quotidiano" title="Silvio Berlusconi ricoverato al San Raffaele per controlli: sarà dimesso entro mercoledì - Il Fatto Quotidiano" author="F Q" date="2023-03-28" url="https://www.ilfattoquotidiano.it/2023/03/28/silvio-berlusconi-ricoverato-al-san-raffaele-per-controlli-di-routine-dimissioni-entro-martedi/7112266/" hostname="ilfattoquotidiano.it" description="Il fondatore e leader di Forza Italia si trova in ospedale per controlli" categories="Politica" tags="San Raffaele;Silvio Berlusconi" fingerprint="7bf35074390b651d">
  <main>
    <head rend="h1">Silvio Berlusconi ricoverato al San Raffaele per controlli: sarà dimesso entro mercoledì</head>
    <graphic src="https://st.ilfattoquotidiano.it/wp-content/uploads/2023/02/28/med-1200x630-9-690x362.jpg"/>
    <p>Il fondatore e leader di Forza Italia <hi rend="#b">Silvio Berlusconi</hi>, 85 anni, si trova ricoverato all’<hi rend="#b">ospedale San Raffaele</hi> di Milano per controlli. A quanto riferiscono le agenzie di stampa, l’ex presidente del Consiglio è arrivato nella struttura <hi rend="#b">nel pomeriggio di lunedì</hi> e dovrebbe rientrare a casa martedì sera o al più tardi mercoledì mattina. “<hi rend="#b">Auguri Silvio</hi>!”, ha commentato su Twitter <hi rend="#b">Matteo Salvini</hi>, vicepremier e segretario della Lega.</p>
    <quote>
      <p>Auguri Silvio! ????????</p>
      <ref>https://t.co/XTlpKAkJoE</ref>
      <p>— Matteo Salvini (@matteosalvinimi)</p>
      <ref>March 28, 2023</ref>
    </quote>
    <p>Si tratta dell’ultimo di una lunga serie di check-up a cui Berlusconi ha dovuto sottoporsi in questi anni per gli <hi rend="#b">strascichi</hi> lasciati dal <hi rend="#b">Covid</hi>, ma anche per i <hi rend="#b">problemi cardiaci</hi> di cui soffre da tempo: era stato ricoverato l’ultima volta poco più di un anno fa, nel gennaio del 2022, a cavallo dell’elezione del presidente della Repubblica, per un’<hi rend="#b">infezione alle vie urinarie</hi>. Nel settembre del 2020, Berlusconi era risultato positivo al virus <hi rend="#b">Sars-CoV-2</hi> e aveva sviluppato i sintomi del <hi rend="#b">Covid-19</hi>, tra cui una polmonite bilaterale. Nel giugno 2016 era stato operato al San Raffaele con un intervento a cuore aperto per la sostituzione della <hi rend="#b">valvola aortica</hi>, e nel 2019 era stato operato per una occlusione intestinale.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>