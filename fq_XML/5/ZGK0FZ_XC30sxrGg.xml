<doc sitename="Il Fatto Quotidiano" title="Il Fatto del lunedì: adesso importiamo anche i mafiosi - Il Fatto Quotidiano" author="RQuotidiano" date="2013-06-29" url="http://www.ilfattoquotidiano.it/2013/06/29/il-fatto-del-lunedi-adesso-importiamo-anche-i-mafiosi/640773/" hostname="ilfattoquotidiano.it" description="Adesso importiamo anche i mafiosi I Vory v Zakone sbarcano in Italia. I terribili criminali georgiani con colletto bianco e kalashnikov stanno cercando di conquistare il nostro Paese. Un’inchiesta per raccontare come controllano interi paesi, al punto da organizzare veri e propri posti di blocco, arrivando a fermare i carabinieri dello Sco in pattuglia. Un’occupazione violenta, …" categories="Media" tags="Il Fatto del Lunedì;Il Fatto Quotidiano;Mafia;Oliviero Toscani;Sabrina Ferilli;Silvio Berlusconi" fingerprint="2ce9ba3158e7e63e">
  <main>
    <head rend="h1">Il Fatto del lunedì: adesso importiamo anche i mafiosi</head>
    <graphic src="https://st.ilfattoquotidiano.it/wp-content/uploads/2013/06/fattop_lunedì_mafia_russa_interna-nuova.jpg"/>
    <p>
      <hi rend="#b">Adesso importiamo anche i mafiosi</hi>
    </p>
    <p>I <hi rend="#b">Vory</hi> v <hi rend="#b">Zakone </hi>sbarcano in Italia. I terribili criminali georgiani con colletto bianco e kalashnikov stanno cercando di conquistare il nostro Paese. Un’inchiesta per raccontare come controllano interi paesi, al punto da organizzare veri e propri posti di blocco, arrivando a fermare i carabinieri dello Sco in pattuglia. Un’occupazione violenta, militare, che rapidamente, però mette radici nella finanza e nell’economia.</p>
    <p>Un fiume di centinaia di milioni di dollari ed euro per comprare hotel e case. A cominciare dalle <hi rend="#b">Dolomiti</hi>, da <hi rend="#b">Cortina d’Ampezzo</hi>, sulle cui piste ormai si sente sempre più spesso parlare russo. Per arrivare alla Riviera Romagnola.</p>
    <p>Con un racconto di <hi rend="#b">Bruno Morchio</hi>: Bacci Pagano contro la mafia russa. </p>
    <p>
      <hi rend="#b">Vengo a prenderti stasera con il mio aereo blu</hi>
    </p>
    <p>Quanto volano i ministri, i sottosegretari e, talvolta, i parlamentari, con gli aerei di Stato a disposizione della presidenza del consiglio dei Ministri. Il recordman resta <hi rend="#b">Berlusconi</hi>, che si fece allestire un Airbus. Ma anche Monti non ha mantenuto i tagli da spending review: i voli sono scesi di poco più del 20 per cento. Sulla stessa linea il primo mese di governo Letta. Vi raccontiamo chi sono i ministri, quando hanno volato, con quale destinazione e perché.</p>
    <p>
      <hi rend="#b">Sabrina Ferilli</hi>
    </p>
    <p><hi rend="#b">Amori</hi>, lotte. Odi e amicizie. Trent’anni di carriera per una delle attrici più amate.</p>
    <p>
      <hi rend="#b">Com’è finita: Via Poma, ritorno nel palazzo dei misteri e nei peccati di Roma</hi>
    </p>
    <p>Un nuovo viaggio del <hi rend="#i">Fatto del Lunedì</hi>. Scopriamo come vivono i protagonisti dei gialli e dei misteri che hanno segnato la nostra memoria. Torniamo sul luogo dei delitti. Si parte da via Poma, in quel palazzo che dietro la sua facciata austera racchiudeva vite e vizi della borghesia romana. Ma anche società legate ai servizi segreti e, si disse, alla Banda della Magliana.</p>
    <p>Eccoci dopo <hi rend="#b">23 anni</hi> di nuovo nella stanza dove <hi rend="#b">Simonetta</hi> fu uccisa: 29 coltellate con tanti sospettati e accusati, ma finora nessun colpevole.</p>
    <p>
      <hi rend="#b">Vivario, animali e piante di Maurizio Maggiani: il geco</hi>
    </p>
    <p>Fatto in Italia, con le immagini di <hi rend="#b">Oliviero Toscani</hi> e dei lettori a caccia di orrori e tesori del nostro Paese.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>