<doc sitename="Il Fatto Quotidiano" title="Presidente Repubblica, Berlusconi: &quot;Un Pd al Quirinale in cambio delle larghe intese&quot; - Il Fatto Quotidiano" author="RQuotidiano" date="2013-04-12" url="http://www.ilfattoquotidiano.it/2013/04/12/presidente-repubblica-berlusconi-pd-al-quirinale-in-cambio-delle-larghe-intese/560086/" hostname="ilfattoquotidiano.it" description="L’ipotesi, ieri, era che il Pdl puntasse su Luciano Violante, ex magistrato, ex presidente della commissione antimafia e “saggio” tra i dieci indicati da Napolitano. E oggi Silvio Berlusconi,in un’intervista a Repubblica, conferma di essere pronto a votare un democratico al Colle. La controparte, naturalmente, dovrebbe essere un accordo sull’esecutivo, un governo di larghe intese …" categories="Politica" tags="Amnistia;Elezione Presidente della Repubblica 2015;Indulto;Luciano Violante;Movimento 5 Stelle;PD;PDL;Presidente della Repubblica;Quirinale;Repubblica;Silvio Berlusconi" fingerprint="a9b9447f7387ee6f">
  <main><head rend="h1">Presidente Repubblica, Berlusconi: “Un Pd al Quirinale in cambio delle larghe intese”</head><graphic src="https://st.ilfattoquotidiano.it/wp-content/uploads/2013/04/berlusconi_interna-nuova.jpg" alt="Silvio Berlusconi"/><p><ref target="http://www.ilfattoquotidiano.it/2013/04/11/presidente-della-repubblica-pdl-vuole-violante-bersani-incontra-alla-camera/559484/">L’ipotesi, ieri, era che il Pdl puntasse su Luciano Violante,</ref> ex magistrato, ex presidente della commissione antimafia e “saggio” tra i dieci indicati da Napolitano. E oggi</p><p><hi rend="#b">Silvio Berlusconi,</hi>in un’intervista a</p><p><hi rend="#i">Repubblica</hi>, conferma di essere pronto a votare un democratico al Colle. La controparte, naturalmente, dovrebbe essere un accordo sull’esecutivo, un governo di larghe intese su cui il Popolo della Libertà punta da subito dopo il</p><p><hi rend="#b">risultato elettorale.</hi>Il leader del Pdl smentisce anche che sul tavolo delle contrattazioni ci sia anche</p><p><ref target="http://www.ilfattoquotidiano.it/2013/04/11/quirinale-lidea-choc-di-berlusconi-si-alla-severino-in-cambio-del-salvacondotto/559852/">un’</ref>Il giudizio di secondo grado per la vicenda diritti tv Mediaset è a un passo dal verdetto, che se fosse confermato significherebbe per l’ex premier non la galera (</p><hi rend="#b">amnistia</hi>che lo proteggerebbe dalle conseguenze dei suoi processi.<p><ref target="http://www.ilfattoquotidiano.it/2012/10/26/sentenza-processo-mediaset-berlusconi-condannato-a-quattro-anni/394672">la pena in primo grado è stata 4 anni di cui tre indultati, ndr</ref>) ma l’interdizione dai pubblici uffici per cinque anni e la</p><p><hi rend="#b">conseguente ineleggibilità</hi>.</p><p><hi rend="#b">Un democratico al Quirinale in cambio delle larghe intese.</hi> Dell’ipotesi di un democratico come successore di <hi rend="#b">Giorgio Napolitano</hi> “siamo sicuramente pronti a discuterne, ma quando abbiamo parlato con il segretario – lo devo precisare – non è stato fatto alcun nome” dice Berlusconi. “Ci hanno detto che ci presenteranno una rosa – ha proseguito – quando lo faranno allora decideremo”. Ma “se concordiamo una strada per il Quirinale, anche sull’altro lato dobbiamo trovare un raccordo in un <hi rend="#b">esecutivo di larghe intese</hi>, con ministri scelti insieme. Altrimenti niente. Un governo ballerino, sostenuto da qualche gruppetto non avrebbe la forza di assumere i provvedimenti di cui il Paese ha bisogno per salvare l’economia e per trattare in Europa”. Se invece “si va appresso ai grillini…povero Paese”. Sui possibili nomi di profilo democratico, Finocchiaro Amatao Marini o Grasso, il leader del Pdl ribadisce che è in attesa di una “rosa di nomi” e non esprime preferenze. Per Berlusconi “la situazione è drammatica” e “l’economia è a pezzi” e se “invece si va appresso ai grillini… Povero Paese avete visto che fanno in Parlamento? Come fanno a lavorare le Camere. Tremendo”. Ma il fatto che il<hi rend="#b"> Movimento Cinque Stelle</hi> abbia preso il 25% dei voti è “sconfortante, hanno votato un ex comico senza conoscere nessuno di quelli che hanno portato in Parlamento”.</p><p><hi rend="#b">“Mai sentito parlare di amnistia. A questi patti non credo più”</hi>. “Un’amnistia Non ne ho mai sentito parlare. Io, ormai, a questi patti non credo più. <hi rend="#b">Il mio giudice a Berlino è la Corte di Cassazione </hi>che mi ha sempre assolto”. L’idea del “salvacondotto”, di uno strumento – o meglio di uno stratagemma – per chiudere con un colpo di spugna i processi di Silvio Berlusconi, è stata spesso affiancata alla trattativa in corso per l’elezione del nuovo presidente della Repubblica e per la formazione del governo. Quella possibilità che il centrodestra avrebbe giocato nella fase finale e a meno di una settimana dall’elezione del nuovo capo dello Stato. Un vero e proprio “scambio” per chiudere l’accordo: <hi rend="#b">archiviare i guai giudiziari del Cavaliere</hi> e far partire la nuova legislatura. “Ma io è la prima volta che ne sento parlare. È un’ipotesi di cui non ho mai discusso con nessuno. E poi io in queste settimane ho solo incontrato Bersani tra gli uomini della sinistra. In quella riunione abbiamo ragionato su quel sta succedendo in questo Paese, sicuramente del Quirinale. E basta”. Il Cavaliere pensa anche cheil prvvedimento che di fatto cancella i reati non sarebbe accettato dagli italiani: “Guardi, l’amnistia è indigesta a tutti. La gente non sarebbe d’accordo. Sarebbe un modo per far arrabbiare ancora di più i cittadini”. Senza contare che lo storico e tratti bizzoso alleato, la Lega, non accetterebbe mai: “I leghisti sono fermamente contrari a qualsiasi tipo di amnistia, indulto et cetera…”.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>