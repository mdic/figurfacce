<doc sitename="Il Fatto Quotidiano" title="Berlusconi, seconda notte &quot;tranquilla&quot; al San Raffaele" author="F Q" date="2023-04-07" url="https://www.ilfattoquotidiano.it/2023/04/07/berlusconi-seconda-notte-tranquilla-al-san-raffaele-tajani-reagisce-bene-alle-cure-oggi-un-nuovo-bollettino-medico/7123522/" hostname="ilfattoquotidiano.it" description="Oggi sono in programma altri accertamenti: atteso un nuovo bollettino medico" categories="Politica" tags="Alberto Zangrillo;San Raffaele;Silvio Berlusconi" fingerprint="1dff5a65b1464215">
  <main>
    <head rend="h1">Berlusconi migliora: “Stupisce i medici”. E chiama Minzolini: “È dura ma ce la farò anche stavolta”. Gli auguri di Schlein e Mattarella</head>
    <graphic src="https://st.ilfattoquotidiano.it/wp-content/uploads/2023/04/05/berlusconi-8-690x362.jpg"/>
    <p><hi rend="#b">Silvio Berlusconi</hi> sta rispondendo in maniera positiva alle cure a cui è sottoposto, tanto da stupire gli stessi medici e infermieri. Lo riferiscono alle agenzie di stampa fonti sanitarie dell’ospedale <hi rend="#b">San Raffaele</hi> di <hi rend="#b">Milano</hi>, <ref target="https://www.ilfattoquotidiano.it/2023/04/05/silvio-berlusconi-ricoverato-terapia-intensiva-gravi-problemi-polmonari/7121185/">dove l’ex premier è ricoverato da mercoledì in terapia intensiva a seguito di un’infezione polmonare</ref>. “L’impegno del presidente Berlusconi è sempre attivo. Anche stamattina ha </p>
    <p><hi rend="#b">telefonato ad alcuni dirigenti</hi>proprio per preparare i lavori del Parlamento nella settimana subito dopo Pasqua. Ci sarà una convention il 5 e il 6 maggio e contiamo anche sulla sua presenza. Non si parla di congressi, non si parla di null’altro se non della salute del nostro presidente che fortunatamente, nelle ultime ore,</p>
    <p><hi rend="#b">sta migliorando</hi>“, ha informato il capogruppo di Forza Italia alla Camera</p>
    <p><hi rend="#b">Paolo Barelli</hi>.</p>
    <p><ref target="https://www.ilfattoquotidiano.it/2023/04/06/silvio-berlusconi-bollettino-medico-condizioni/7122811/">Giovedì il leader di Forza Italia ha ricevuto la visita dei familiari e si è intrattenuto telefonicamente con diversi leader politici, tra cui Matteo Salvini e Giorgia Meloni</ref>. Oggi sono in programma nuovi accertamenti e a quanto si è appreso ci vorrà qualche giorno per permettere alle terapie in atto di dare qualche risultato. “Ho parlato poco fa con il professor Zangrillo (primario di Anestesia e medico personale dell’ex premier), mi ha detto che ha riposato bene, che è sottoposto a cure intensive e sta reagendo positivamente alle cure”, ha riferito ad </p>
    <p><hi rend="#i">Agorà</hi>su Rai 3 il coordinatore azzurro, vicepremier e ministro degli Esteri</p>
    <p><hi rend="#b">Antonio Tajani</hi>. “</p>
    <p><hi rend="#b">È dura</hi>ma</p>
    <p><hi rend="#b">ce la farò anche questa volta</hi>“, ha detto in una telefonata ad</p>
    <p><hi rend="#b">Augusto Minzolini</hi>, direttore de</p>
    <p><hi rend="#i">Il Giornale</hi>.</p>
    <p>All’ex premier sono arrivati anche gli auguri della segretaria Pd <hi rend="#b">Elly Schlein</hi>, nella diretta su Instagram con cui ha annunciato la nuova segreteria: “Sono ore e giorni di grande apprensione per la situazione di salute di Silvio Berlusconi al quale faccio un <hi rend="#b">grande augurio</hi> di pronta guarigione per superare questo momento difficoltà e rimettersi al più presto”, ha detto. E dai piani alti di Forza Italia filtra la notizia che uno dei primi a informarsi sul suo stato di salute è stato il capo dello Stato<hi rend="#b"> Sergio Mattarella</hi>, telefonando a <hi rend="#b">Gianni Letta</hi> (storico uomo-ombra di Berlusconi) la mattina stessa del 5 aprile, giorno del ricovero.</p>
    <p>Per oggi non sono previsti nuovi bollettini medici: Zangrillo è entrato in ospedale senza rilasciare dichiarazioni. Ieri pomeriggio, lui e il primario di Ematologia <hi rend="#b">Fabio Ciceri</hi> avevano spiegato che l’infezione per cui è stato ricoverato l’ex premier “si inquadra nel contesto di una <hi rend="#b">condizione ematologica</hi> cronica” di cui “è <hi rend="#b">portatore</hi> da tempo”: <ref target="https://www.ilfattoquotidiano.it/2023/04/06/leucemia-mielomonocitica-cronica-cose-la-forma-rara-che-ha-colpito-silvio-berlusconi/7122874/">la “ leucemia mielomonocitica cronica” (qui un approfondimento sulla malattia)</ref>, di cui però è stata riscontrata “l’assenza di caratteristiche evolutive in </p>
    <p><hi rend="#b">leucemia acuta</hi>“. In mattinata è tornato in visita Luigi, il più giovane dei figli dell’ex premier: è arrivato in macchina entrando dal cancello sul lato di via Olgettina ed è uscito dopo poco più di un’ora, senza rilasciare dichiarazioni. Nel pomeriggio è stato il turno del presidente di Mediaset</p>
    <p><hi rend="#b">Fedele Confalonieri</hi>(</p>
    <p><ref target="https://www.ilfattoquotidiano.it/2023/04/07/berlusconi-ricoverato-confalonieri-esce-dal-san-raffaele-sta-meglio-di-prima-poi-sbotta-coi-giornalisti-non-rompete-i-co/7124058/">“Sta meglio di prima, siamo ottimisti”</ref>) e del fratello Paolo: “Vediamo come va oggi,</p>
    <p><hi rend="#b">siamo fiduciosi</hi>“, ha detto quest’ultimo entrando.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>