<doc sitename="Il Fatto Quotidiano" title="The Economist, la copertina su Berlusconi e Grillo: &quot;Entrino i clown&quot; - Il Fatto Quotidiano" author="RQuotidiano" date="2013-02-28" url="http://www.ilfattoquotidiano.it/2013/02/28/the-economist-copertina-su-berlusconi-e-grillo-entrino-clown/516136/" hostname="ilfattoquotidiano.it" description="L’Economist ha pubblicato su Facebook l’anteprima delle due copertine del prossimo numero nelle edicole dal 2 marzo. Quella che uscirà in Medio Oriente, Asia e Africa sarà dedicata al continente nero. Nel resto del mondo, invece, ci sarà l’immagine di Grillo e Berlusconi dal titolo: “Entrino i clown. Come il disastroso risultato delle elezioni in …" categories="Media" tags="Beppe Grillo;Economist;Silvio Berlusconi" fingerprint="eca472adfd0c4735">
  <main>
    <head rend="h1">The Economist, la copertina su Berlusconi e Grillo: “Entrino i clown”</head>
    <graphic src="https://st.ilfattoquotidiano.it/wp-content/uploads/2013/02/economist-cover.jpg" alt="The Economist - Copertina clown"/>
    <p>L’<ref target="http://www.facebook.com/TheEconomist?fref=ts"> Economist ha pubblicato su Facebook</ref> l’anteprima delle due copertine del prossimo numero nelle edicole dal 2 marzo. Quella che uscirà in Medio Oriente, Asia e Africa sarà dedicata al continente nero. Nel resto del mondo, invece, ci sarà l’immagine di </p>
    <p><hi rend="#b">Grillo</hi>e</p>
    <p><hi rend="#b">Berlusconi</hi>dal titolo: “Entrino i clown. Come il disastroso risultato delle elezioni in Italia minaccia il futuro dell’euro”.</p>
    <p>Un titolo che segue la battura del leader della <hi rend="#b">Spd</hi> tedesca e candidato cancelliere <hi rend="#b">Peer Steinbrueck</hi> che nella stessa giornata, ieri, ha suscitato la secca risposta del presidente <hi rend="#b">Giorgio Napolitano</hi>, e cita allo stesso tempo il titolo della celebre canzone di Franck Sinatra. Pesante l’ironia delle didascalie della foto dei due leader: di Berlusconi, che viene definito come un “primo ministro orizzontale”, si citano i “76 anni (esclusi i capelli), lo slogan del partito, “torna a trovarmi e porta un’amica”, e l’obiettivo di “rimanere fuori dal carcere”. Di Grillo invece il suo essere “neofita della politica”, lo slogan “tutti i politici sono truffatori”, e l’obiettivo di sospendere i pagamenti del debito pubblico. </p>
    <p>Il Guardian ha salutato l’esito delle elezioni con una vignetta dal titolo <hi rend="#b">Risorgimento</hi>, in cui il Cavaliere riemerge da un water (segnalazione di <ref target="http://nonleggerlo.blogspot.it/">Nonleggerlo</ref>).</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>