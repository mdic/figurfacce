<doc sitename="Il Fatto Quotidiano" title="Angela Bruno, Berlusconi si scusa ma &quot;lei si è divertita&quot; - Il Fatto Quotidiano" author="RQuotidiano" date="2013-02-19" url="http://www.ilfattoquotidiano.it/2013/02/19/caso-angela-bruno-berlusconi-si-scusa-ma-lei-si-e-divertita/505503/" hostname="ilfattoquotidiano.it" description="Silvio Berlusconi chiede scusa ad Angela Bruno, la dipendente di Green Power a cui aveva rivolto la domanda a doppio senso “Lei viene?” in una convention pubblica, ma sottolinea che le sue non erano “battute spinte”. “Non è vero – ha detto Berlusconi a Radio 105 – che le battute erano pesanti. Ho detto delle cose …" categories="Politica" tags="PDL;Silvio Berlusconi" fingerprint="1f8bc288b3476603">
  <main>
    <head rend="h1">Angela Bruno, Berlusconi si scusa ma “lei si è divertita”</head>
    <p><hi rend="#b">Silvio Berlusconi</hi> chiede scusa ad <hi rend="#b">Angela Bruno</hi>, la dipendente di <hi rend="#b">Green Power</hi><ref target="http://tv.ilfattoquotidiano.it/2013/02/19/a-bruno-sulle-battute-hot-di-berlusconi-da-lui-voglio-scuse-pubbliche/221637/">a cui aveva rivolto la domanda a doppio senso “Lei viene?” in una convention pubblica,</ref> ma sottolinea che le sue non erano “battute spinte”. “Non è vero – ha detto Berlusconi a <hi rend="#i">Radio 105</hi> – che le battute erano pesanti. Ho detto delle cose che il pubblico ha interpretato come spiritosaggini e poi è venuta fuori una malizia che ha divertito anche lei, che però si è fatta influenzare dai soliti sepolcri imbiancati, i moralisti da strapazzo, e ha cambiato idea”. “<hi rend="#b">Tante scuse</hi> – ha quindi detto il leader <hi rend="#b">Pdl</hi> rivolgendosi alla Bruno – ma non legga più l’<hi rend="#i">Unità</hi>,<hi rend="#i"> Repubblica</hi> e i soliti giornali”. Al giornalista che nell’intervista ha insistito sull’inopportunità delle battute, il Cavaliere ha risposto secco: “Era una situazione di grande divertimento da parte di tutto il pubblico, lei non c’era, io c’ero, quindi scuse fatte”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>