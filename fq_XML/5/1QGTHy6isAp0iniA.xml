<doc sitename="Il Fatto Quotidiano" title="Forza Gnocca (alla romagnola): B. affida il marchio del partito al re delle discoteche - Il Fatto Quotidiano" author="David Marceddu" date="2011-10-07" url="http://www.ilfattoquotidiano.it/2011/10/07/forza-gnocca-alla-romagnola-b-affida-il-marchio-del-partito-al-re-delle-discoteche/162835/" hostname="ilfattoquotidiano.it" description="Il re delle notti di Romagna, il Cavaliere e il critico d'arte. Ecco lo strano trio al lavoro sul nuovo simbolo del partito che il premier Silvio" categories="Emilia Romagna" tags="Fabrizio Corona;Forlì;Lele Mora;Palazzo Grazioli;Regione Emilia Romagna;Silvio Berlusconi;Vittorio Sgarbi" fingerprint="eb9946644a8e9718">
  <main>
    <head rend="h1">Forza Gnocca (alla romagnola): B. affida il marchio del partito al re delle discoteche</head>
    <p><ref target="http://www.ilfattoquotidiano.it/wp-content/uploads/2011/10/badescu.jpg"/>Il re delle notti di Romagna, il Cavaliere e il critico d’arte. Ecco lo strano trio al lavoro sul nuovo simbolo del partito che il premier <graphic src="http://www.ilfattoquotidiano.it/wp-content/uploads/2011/10/badescu.jpg" title="badescu"/></p>
    <p><hi rend="#b">Silvio Berlusconi</hi>sta pensando per rilanciare la sua immagine. Insomma, non sarà</p>
    <p><hi rend="#b">Forza Gnocca</hi>, ma poco ci manca.</p>
    <p>Il simbolo della nuova Cosa berlusconiana potrebbe essere quello di <hi rend="#b">Siamo Italia</hi>, ideato dal pr forlivese Sauro Moretti. La conferma arriva dallo stesso <hi rend="#b">Vittorio Sgarbi</hi> che al <hi rend="#i">fattoquotidiano.it</hi> conferma: “L’imprenditore<hi rend="#b"> Moretti</hi> è stato con me a pranzo dal premier a Roma, a Palazzo Grazioli (martedì 26 aprile, <hi rend="#i">ndr</hi>). Moretti è una persona storicamente di sinistra, ma il dialogo con Berlusconi è stato caratterizzato davvero da un compiacimento e da una ammirazione reciproca”.</p>
    <p>Tutto sarebbe partito dall’incontro di aprile con Silvio Berlusconi, a palazzo Grazioli. “Berlusconi era una persona che io ho sempre detestato”, spiega Moretti che poi però sembra essere stato folgorato sulla via di Palazzo Grazioli. “Mi ha accolto e mi è piaciuto. Gli ho detto che non avrei mai votato per lui”. E le donne? “Sarò stato sfortunato, ma in quell’incontro <hi rend="#b">zero gnocca</hi>. Non sono state le donne a farmi incontrare col presidente”.</p>
    <p>Intanto però sembra che l’interesse per quel simbolo sia reale tanto che Sgarbi si spinge a prospettare nuovi sviluppi: “ A breve, conto di organizzare un nuovo incontro con il premier e Moretti per proseguire, eventualmente, il discorso sul progetto in questione”.</p>
    <p>Ma chi è Sauro Moretti? “Ho 48 anni, sono sposato con due bimbi, lavoravo come assistente sanitario con i tossicodipendenti, ma mi sono sempre occupato di serate in discoteca e sono cresciuto in un mondo di relazioni”. In Romagna Moretti si considera un “personaggino” locale, gestore di una discoteca di grido nella zona, il <hi rend="#b">Controtempo</hi>, e Villa Prati, un ristorante della zona, locali frequentati da attrici e attricette. Non un Lele Mora in salsa romagnola? “Assolutamente no”, dice lui, anche se si considera <hi rend="#b">amico di tutti</hi>, da <hi rend="#b">Fabrizio Corona</hi> allo stesso <hi rend="#b">Lele Mora</hi>. Il <hi rend="#i">curriculum</hi> politico di Moretti parte in realtà dall’altra parte della barricata. “Ho fatto due legislature come consigliere comunale a Forlì per il <hi rend="#b">Pds-Ds</hi>. Ma ho fato delle cose a Botteghe Oscure e ho lavorato a Piazza Sant’Apostoli quando vinse le elezioni Prodi – spiega Moretti, che poi conclude – per il mio partito mi sono fatto un mazzo così, ma più ti davi da fare più ti scartavano”.</p>
    <p>Ora il riscatto nella carriera politica potrebbe arrivare proprio dal politico prima combattuto. “Non so ancora se lo venderò a lui , anche se ammetto che quando ho pensato al nome e simbolo l’ho disegnato pensando all’implosione del Pdl”. Il marchio è già stato registrato in sei categorie merceologiche (partito, associazione culturale, giornale, bandiera, abbigliamento) e si può trovare sul sito <ref target="http://www.siamoitalia.it/">www.siamoitalia.it</ref>, un sito ancora vuoto, come il simbolo del resto. Moretti non si sbilancia neppure sul prezzo che farà al Cavaliere: “Non è una questione di soldi. Dipende qual è l’approccio. Io posso anche deciderlo di non darlo”, racconta il p<hi rend="#i">r</hi> più famoso di Romagna, che poi lascia aperte le strade anche ad altri possibili acquirenti “Chiunque lo prenda per me va bene: Montezemolo, Casini, ma anche Vendola e Bersani se lo vogliono”, anche se poi ammette che piace e calza benissimo per Berlusconi. Pare che la più interessata sia <hi rend="#b">Marina</hi>, la figlia del premier<hi rend="#b">.</hi></p>
    <p>Il nuovo simbolo del centrodestra potrebbe dar luogo a un <hi rend="#i">revival</hi> di sigle illustri. Se “Siamo Italia” diventasse partito ecco che la sigla sarebbe <hi rend="#b">Psi</hi>, se fosse movimento, <hi rend="#b">Msi</hi>, per la gioia degli ex missini e degli ex socialisti dentro il Pdl. A proposito di socialisti, pare che <hi rend="#b">Maurizio Sacconi</hi> abbia apprezzato il nuovo marchio di Moretti, esattamente così come il segretario del Pdl <hi rend="#b">Angelino Alfano</hi>.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>