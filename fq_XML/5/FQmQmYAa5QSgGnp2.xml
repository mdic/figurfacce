<doc sitename="Il Fatto Quotidiano" title="Fondi all'Avanti, la Corte dei Conti indaga su Lavitola e De Gregorio - Il Fatto Quotidiano" author="Nello Trocchia" date="2013-07-01" url="http://www.ilfattoquotidiano.it/2013/07/01/fondi-allavanti-corte-dei-conti-indaga-su-lavitola-e-de-gregorio/641574/" hostname="ilfattoquotidiano.it" description="La procura regionale della Corte dei Conti del Lazio ha avviato un procedimento sull’utilizzo dei fondi destinati al giornale l’Avanti, vicenda già oggetto di inchiesta penale. A quanto risulta al Fattoquotidiano.it un invito a dedurre è stato notificato a Valter Lavitola, all’ex senatore Sergio De Gregorio e al professionista Vincenzo Ghionni nell’ambito dell’attività istruttoria per …" categories="Cronaca" tags="Corte dei Conti;Governo Prodi;LAvanti;Napoli;Romano Prodi;Sergio De Gregorio;Silvio Berlusconi;Valter Lavitola" fingerprint="799a45d8e8afb719">
  <main>
    <head rend="h1">Fondi all’Avanti, la Corte dei Conti indaga su Lavitola e De Gregorio</head>
    <graphic src="https://st.ilfattoquotidiano.it/wp-content/uploads/2012/11/lavitola-interna-nuova.jpg" alt="Valter Lavitola"/>
    <p>La procura regionale della <hi rend="#b">Corte dei Conti</hi> del <hi rend="#b">Lazio</hi> ha avviato un procedimento sull’utilizzo dei fondi destinati <ref target="http://www.ilfattoquotidiano.it/2012/05/16/lavitola-trucchi-gonfiare-vendite-dellavanti/231291/">al giornale l’Avanti, vicenda già oggetto di inchiesta penale</ref>. A quanto risulta al </p>
    <p><hi rend="#i">Fattoquotidiano.it</hi>un invito a dedurre è stato notificato a</p>
    <p><hi rend="#b">Valter Lavitola</hi>, all’ex senatore</p>
    <p><hi rend="#b">Sergio De Gregorio</hi>e al professionista</p>
    <p><hi rend="#b">Vincenzo Ghionni</hi>nell’ambito dell’attività istruttoria per accertare l’eventuale</p>
    <p><hi rend="#b">danno erariale</hi>. I soggetti, presunti responsabili, hanno ora 30 giorni per fornire documenti, per richiedere di essere sentiti e fornire le proprie deduzioni sulla vicenda. Tutto nasce dall’inchiesta giudiziaria, condotta dalla guardia di finanza di</p>
    <p><hi rend="#b">Napoli</hi>e coordinata dalla Procura partenopea sulla distrazione di</p>
    <p><hi rend="#b">fondi per l’editoria</hi>per un ammontare complessivo di 23 milioni di euro relativi alla gestione del quotidiano</p>
    <p><hi rend="#i">l’Avanti</hi>. Indagine che ha coinvolto Lavitola e De Gregorio in passato direttore del giornale, promotori, sosteneva l’accusa, di una associazione a delinquere finalizzata a commettere reati come “l’emissione di fatture per prestazioni inesistenti, occultamento di scritture contabili, riciclaggio, bancarotta fraudolenta(…) per finanziare illegalmente le proprie attività politiche e imprenditoriali”.</p>
    <p>La procura regione del Lazio della Corte dei Conti ha avviato <hi rend="#b">l’istruttoria</hi>. La notifica ai presunti responsabili dell’invito a fornire deduzioni comporta la messa “in mora dei destinatari nell’interesse degli enti creditori”. In questo modo viene stabilito un collegamento tra le condotte di De Gregorio e Lavitola e l’interesse pubblico visto che i soggetti hanno beneficato dei fondi per l’editoria ‘impropriamente’ provocando un danno alle casse dello stato. <ref target="http://www.ilfattoquotidiano.it/2012/11/09/fondi-allavanti-lavitola-patteggia-pena-di-3-anni-e-8-mesi/408710/">Il procedimento penale si è concluso già per Lavitola con il patteggiamento di una pena a 3 anni e 8 mesi</ref>, il faccendiere era accusato di <hi rend="#b">bancarotta fraudolenta</hi> e <hi rend="#b">truffa</hi>. Mentre <hi rend="#b">De Gregorio</hi>, per gli stessi reati contestati, dopo il primo no del Senato, a camere sciolte è finito agli arresti domiciliari, misura cautelare revocata qualche giorno fa. Ora la giustizia contabile vuole vederci chiaro.</p>
    <p>Proprio in questi giorni Lavitola e De Gregorio, insieme a Silvio Berlusconi, sono stati nuovamente interessati da ‘scadenze’ giudiziarie con l’inizio dell’udienza preliminare davanti al gup <hi rend="#b">Amalia Primavera</hi> che deve decidere se mandarli a processo per concorso in corruzione nell’ambito della vicenda che portò al passaggio, dietro pagamento di denaro, di De Gregorio nelle fila del centrodestra per esautorare il <hi rend="#b">governo Prodi</hi>. L’ex senatore ha chiesto il patteggiamento ad un anno e otto mesi.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>