<doc sitename="Il Fatto Quotidiano" title="Processo escort a Bari, Palazzo Chigi revoca la costituzione di parte civile contro Berlusconi - Il Fatto Quotidiano" author="F Q" date="2023-03-10" url="https://www.ilfattoquotidiano.it/2023/03/10/processo-escort-a-bari-palazzo-chigi-revoca-la-costituzione-di-parte-civile-contro-berlusconi/7091871/" hostname="ilfattoquotidiano.it" description="Il fondatore di Forza Italia è accusato di aver pagato le bugie dette da Gianpaolo Tarantini ai pm" categories="Giustizia" tags="Caso Escort Bari;Palazzo Chigi;Silvio Berlusconi" fingerprint="a8ff5661786f7539">
  <main>
    <head rend="h1">Processo escort a Bari, Palazzo Chigi revoca la costituzione di parte civile contro Berlusconi</head>
    <graphic src="https://st.ilfattoquotidiano.it/wp-content/uploads/2022/10/18/Silvio-Berlusconi-690x362.jpg"/>
    <p>La presidenza del Consiglio dei ministri ha <hi rend="#b">revocato</hi> la costituzione di <hi rend="#b">parte civile</hi> nel <hi rend="#b">processo </hi>“<hi rend="#b">Escort</hi>” in corso a Bari a carico di <hi rend="#b">Silvio Berlusconi</hi>. Il fondatore di Forza Italia <ref target="https://www.ilfattoquotidiano.it/2018/11/16/caso-escort-silvio-berlusconi-rinviato-a-giudizio-a-bari-i-pm-pago-tarantini-per-mentire-ai-magistrati/4769773/">è imputato per induzione a rendere false dichiarazioni all’autorità giudiziaria</ref>, con l’accusa di aver pagato le bugie dette dall’imprenditore barese </p>
    <p><hi rend="#b">Gianpaolo Tarantini</hi>ai pubblici ministeri che indagavano sulle escort portate tra il</p>
    <p><hi rend="#b">2008</hi>e il</p>
    <p><hi rend="#b">2009</hi>nelle</p>
    <p><hi rend="#b">residenze</hi>dell’allora presidente del Consiglio.</p>
    <p><ref target="https://www.ilfattoquotidiano.it/2021/10/18/reclutamento-della-prostituzione-definitiva-la-condanna-a-gianpaolo-tarantini-due-anni-e-dieci-mesi-per-le-escort-a-casa-berlusconi/6358932/">Per il reclutamento delle ragazze Tarantini è stato condannato in via definitiva a due anni e dieci mesi</ref>.</p>
    <p>La revoca della costituzione è stata presentata all’udienza di venerdì mattina dall’avvocato dello Stato <hi rend="#b">Giuseppe Zuccaro</hi>. Lo scorso 13 febbraio, Palazzo Chigi aveva revocato la propria costituzione anche nel <hi rend="#b">processo Ruby ter</hi>, che si è concluso a <hi rend="#b">Milano</hi> con l’<hi rend="#b">assoluzione</hi>, fra gli altri, dell’ex premier “perché il fatto non sussiste”. <ref target="https://www.ilfattoquotidiano.it/2023/02/13/ruby-ter-il-governo-revoca-la-costituzione-di-parte-civile-nel-processo-contro-berlusconi/7064195/">La presidenza del Consiglio aveva motivato il passo indietro sostenendo che la costituzione fosse stata una “scelta politica” di un governo precedente</ref>.</p>
    <p><ref target="https://www.ilfattoquotidiano.it/2022/11/10/mentirono-sul-sesso-a-pagamento-con-berlusconi-tre-imputate-condannate-a-2-anni/6869040/">A novembre tre testimoni del processo a carico di Tarantini – Vanessa Di Meglio, Sonia Carpentone e Barbara Montereale – erano state condannate a due anni in primo grado per falsa testimonianza, accusate di aver mentito sulle notti di sesso</ref>. Erano invece stata assolta </p>
    <p><hi rend="#b">Roberta Nigro</hi>insieme all’ex</p>
    <p><hi rend="#b">autista</hi>di Tarantini. Le false testimonianze – “</p>
    <p><hi rend="#b">solo baci</hi>” – erano state rese, secondo l’accusa, nel corso del processo contro Tarantini con la</p>
    <p><hi rend="#b">condanna definitiva</hi>in Cassazione a</p>
    <p><hi rend="#b">2 anni e 10 mesi</hi>. L’imprenditore era stato ritenuto responsabile di aver reclutato alcune donne da portare nelle residenze private di Berlusconi perché si prostituissero.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>