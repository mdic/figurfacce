<doc sitename="Il Fatto Quotidiano" title="Striscione per Berlusconi a Bari: Sel critica, Emiliano minaccia di dimettersi - Il Fatto Quotidiano" author="Lorenzo Vendemiale" date="2013-04-17" url="http://www.ilfattoquotidiano.it/2013/04/17/striscione-per-berlusconi-a-bari-sel-critica-emiliano-minaccia-di-dimettersi/564513/" hostname="ilfattoquotidiano.it" description="“Sel mi chiede le dimissioni. Non appena la richiesta verrà formalizzata la accoglierò”. A parlare – anzi, a twittare – è Michele Emiliano, sindaco di Bari, che interviene ancora in merito allo striscione di bentornato che sabato scorso aveva voluto dedicare a Silvio Berlusconi e che tanto aveva fatto discutere. Una polemica che, come una …" categories="Politica" tags="Bari;Gianpaolo Tarantini;Michele Emiliano;Nichi Vendola;Silvio Berlusconi" fingerprint="fb81250b0f408031">
  <main>
    <head rend="h1">Striscione per Berlusconi a Bari: Sel critica, Emiliano minaccia di dimettersi</head>
    <graphic src="https://st.ilfattoquotidiano.it/wp-content/uploads/2013/04/striscione-berlusconi-a-bari-interna-nuova1.jpg" alt="Striscione Berlusconi Bari"/>
    <p>“<hi rend="#b">Sel</hi> mi chiede le dimissioni. Non appena la richiesta verrà formalizzata la accoglierò”. A parlare – anzi, a <hi rend="#i">twittare</hi> – è <hi rend="#b">Michele Emiliano</hi>, sindaco di Bari, che interviene ancora in merito allo striscione di bentornato che sabato scorso aveva voluto dedicare a <hi rend="#b">Silvio Berlusconi</hi> e che tanto aveva fatto discutere. Una polemica che, come una valanga, si va ingigantendo ora dopo ora. E rischia addirittura di sfociare in una crisi a <hi rend="#b">Palazzo di Città</hi>. Tutto nasce dalle quelle cinque parole (“<hi rend="#i">Caro Silvio, bentornato a Bari</hi>”), esposte a caratteri cubitali dal balcone del <hi rend="#b">Comune</hi>, sotto cui Berlusconi sabato pomeriggio scorso ha tenuto il suo comizio. Come il sindaco ha spiegato più volte, lo striscione voleva essere al contempo una maniera per mostrarsi cordiali nei confronti dei propri avversari politici. E ricordare al <hi rend="#b">Cavaliere</hi> quel recente passato in cui a Bari preferiva non farsi vedere, per colpa degli<hi rend="#b"> scandali sessuali</hi>.</p>
    <p>Ma il messaggio è stato poco compreso dal centrosinistra barese, e ancor meno gradito. Alcuni elettori hanno espresso le loro rimostranze sulla pagina <hi rend="#b"> Facebook</hi> del sindaco. Ma le critiche più accese sono venute proprio dall’interno dello schieramento che sostiene la sua giunta in Comune. Gli esponenti del Pd si sono limitati a sottolineare come l’iniziativa presa da Emiliano fosse del tutto personale. Meno tenera, invece, è stata la reazione dei membri del partito di </p>
    <p><hi rend="#b">Nichi Vendola</hi>. Sabato scorso</p>
    <p><hi rend="#b">Nicola Laforgia</hi>, consigliere comunale del gruppo ‘Sinistra per Bari’, aveva scritto su</p>
    <p><hi rend="#b">sindaco</hi>”. Parole pesanti che però non avevano avuto seguito, se non un articolo apparso stamattina sul dorso barese di</p>
    <p>
      <hi rend="#b">in cui si paventava la fuoriuscita dei vendoliani dalla maggioranza. Un’ipotesi a cui Emiliano ha risposto addirittura minacciando le dimissioni. “E’ una provocazione assurda – replica al</hi>
    </p>
    <hi rend="#i">Repubblica</hi>
    <p><hi rend="#i">fattoquotidiano.it</hi>lo stesso Laforgia – Noi ci aspettavamo delle spiegazioni un po’ meno fumose di quelle che ci sono stata date. Ma come al solito il sindaco invece di rispondere sull’argomento reagisce in malo modo”.</p>
    <p>“Quello <hi rend="#b">striscione</hi> – prosegue Laforgia – ci è parso sbagliato dal punto di vista istituzionale e del contenuto. E lo abbiamo detto in maniera schietta, come siamo abituati a fare. Del resto, quando si sta insieme in una maggioranza dovrebbe funzionare così, si dovrebbe poter parlare e discutere. Ma se non è più possibile farlo e le divergenze di <hi rend="#b">opinione</hi> vengono catalogate come peccati di lesa maestà ne trarremo le opportune conclusioni”. Insomma, lo strappo con i vendoliani fino a stamattina era solo un’interpretazione giornalistica (così l’ha definita Laforgia). Adesso proprio in virtù dell’uscita fragorosa di Emiliano diventa una <hi rend="#b">possibilità concreta</hi>. Anche perché il sindaco non sembra voler fare marcia indietro, come si evince dagli ultimi twitt pubblicati: “Lo rifarei 100 volte. E data la grande importanza che lo striscione di ‘bentornato’ sta assumendo ho deciso di metterlo in vendita su <hi rend="#b"> e-bay</hi>”, ha scritto. Aggiungendo un sarcastico suggerimento: “La sinistra barese può comprarlo e bruciarlo durante un comizio anti-Berlusconi”. Con tanto di </p>
    <p><hi rend="#i">smile</hi>. E la polemica continua.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>