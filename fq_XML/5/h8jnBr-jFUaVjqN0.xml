<doc sitename="Il Fatto Quotidiano" title="Divorzio Berlusconi-Lario, &quot;rapporti civili ma la causa prosegue&quot; - Il Fatto Quotidiano" author="RQuotidiano" date="2012-08-29" url="http://www.ilfattoquotidiano.it/2012/08/29/divorzio-berlusconi-lario-rapporti-civili-ma-causa-prosegue/336978/" hostname="ilfattoquotidiano.it" description="Una nota congiunta dei due avvocati per dire che “i rapporti sono civili” ma ”la causa in corso per la separazione giudiziale tra i coniugi sta proseguendo e non è stato firmato alcun accordo”. E’ questo il succo del testo degli avvocati Maria Cristina Morelli e Nicolò Ghedini, difensori rispettivamente di Veronica Lario e Silvio …" categories="Cronaca" tags="Divorzio;Silvio Berlusconi;Veronica Lario" fingerprint="8dafeb3abc911c03">
  <main>
    <head rend="h1">Divorzio Berlusconi-Lario, “rapporti civili ma la causa prosegue”</head>
    <graphic src="https://st.ilfattoquotidiano.it/wp-content/uploads/2012/08/berlusconi_lario_interna.jpg"/>
    <p>Una nota congiunta dei due avvocati per dire che “i rapporti sono civili” ma ”la causa in corso per la separazione giudiziale tra i coniugi sta proseguendo e non è stato firmato alcun accordo”. E’ questo il succo del testo degli avvocati <hi rend="#b">Maria Cristina Morelli</hi> e <hi rend="#b">Nicolò Ghedini</hi>, difensori rispettivamente di <hi rend="#b">Veronica Lario</hi> e <hi rend="#b">Silvio Berlusconi</hi>.</p>
    <p>“Negli ultimi due mesi – si legge nel testo – sono apparse sui quotidiani notizie riguardanti i coniugi Berlusconi del tutto estranee alla realtà dei fatti, probabilmente provenienti da soggetti erroneamente ritenuti informati. Considerata l’insistenza con la quale tali notizie vengono riportate, si deve procedere a una smentita, che viene svolta dalle parti congiuntamente, precisando quanto segue: – la causa in corso tra i coniugi per la separazione giudiziale sta proseguendo e a oggi non è stato firmato alcun accordo; – I rapporti tra i coniugi sono civili, come si conviene; – I coniugi non hanno alcuna frequentazione, hanno semplicemente pranzato insieme con i figli un paio di volte, mai ad Arcore, ove la signora <hi rend="#b">Bartolini</hi> non si reca da anni; – La signora Bartolini (meglio nota come Veronica Lario,ndr) non vive a Macherio da settembre 2010”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>