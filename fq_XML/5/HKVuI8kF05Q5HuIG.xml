<doc sitename="Il Fatto Quotidiano" title="Caso Ruby, il grande inganno di Canale 5: scomparsi i fatti sgraditi a Berlusconi - Il Fatto Quotidiano" author="Gianni Barbacetto" date="2013-05-13" url="http://www.ilfattoquotidiano.it/2013/05/13/caso-ruby-grande-inganno-di-canale-5-scomparsi-fatti-sgraditi-a-berlusconi/592002/" hostname="ilfattoquotidiano.it" description="Strano modo di fare televisione: neanche una foto delle ragazze protagoniste del caso Ruby. Ecco il grande inganno del programma di Canale 5 “Ruby ultimo atto. La guerra dei 20 anni” (guarda il trailer) che per la rete, tra l’altro, si è rivelato il più grande flop in prima serata della stagione, con meno di …" categories="Media" tags="Canale 5;Caso Ruby;Processo Ruby;Ruby;Silvio Berlusconi" fingerprint="ed68c72ee8c1d020">
  <main>
    <head rend="h1">Caso Ruby, il grande inganno di Canale 5: scomparsi i fatti sgraditi a Berlusconi</head>
    <graphic src="https://st.ilfattoquotidiano.it/wp-content/uploads/2012/06/ruby-interna-nuova.jpg"/>
    <p>Strano modo di fare televisione: neanche una foto delle ragazze protagoniste del <hi rend="#b">caso Ruby</hi>. Ecco il <hi rend="#b">grande inganno </hi>del programma di <ref target="http://tv.ilfattoquotidiano.it/2013/05/12/processo-ruby-e-disinformazione-in-onda-su-canale-5-la-verita-di-berlusconi/231997/">Canale 5 “Ruby ultimo atto. La guerra dei 20 anni” (guarda il trailer)</ref> che per la rete, tra l’altro, si è rivelato il più grande flop in prima serata della stagione, con meno di<hi rend="#b"> un milione e mezzo</hi> di telespettatori e il <hi rend="#b">5,88%</hi> di share. Uno speciale degno di entrare nei manuali di storia di giornalismo. Sarebbe bastata una scelta delle foto delle ragazze del <hi rend="#b">bunga-bunga</hi> per far capire agli spettatori di che cosa si stesse parlando. Invece niente. Una poderosa, quanto faticosa <hi rend="#b">macchina della disinformazione</hi>. Ad avere voce, presentati come attendibili, i <hi rend="#b">testimoni utili alla difesa</hi>: quelli che dicono che ad <hi rend="#b">Arcore</hi> si svolgevano “<hi rend="#b">cene eleganti</hi>“. Ragazze tutte <ref target="http://www.ilfattoquotidiano.it/2012/11/09/processo-ruby-testimone-silvio-mi-da-ancora-2500-euro-al-mese/408596/">pagate da Silvio Berlusconi, da anni da lui mantenute</ref> e ancora oggi regolarmente stipendiate con 2.500 euro al mese, più auto e case. Oppure camerieri, pianisti, cantanti, che devono a Silvio tutto quello che hanno.</p>
    <p>Dei racconti fatti nelle intercettazioni, nessun accenno (<hi rend="#b"> si possono però ascoltare qui nel montaggio di ilfattoquotidiano.it</hi>). Eppure erano cose pesanti, tipo: “</p>
    <p><hi rend="#b">Più troie siamo e più bene ci vorrà</hi>“. Tutte parlavano di</p>
    <p><hi rend="#b">soldi</hi>, vera ossessione delle serate di Arcore. Addirittura alcune raccontavano di aver fatto l’esame del sangue per sapere se avessero contratto l’</p>
    <p><hi rend="#b">Aids</hi>. Nessuna traccia neppure delle testimonianze delle ragazze che hanno rivelato che alle feste avvenivano</p>
    <p><hi rend="#b">spogliarelli</hi>,</p>
    <p><hi rend="#b">danze erotiche</hi>,</p>
    <p><hi rend="#b">toccamenti</hi>alle parte intime, simulazione di atti sessuali. Poi, le prescelte all’X Factor del bunga-bunga (</p>
    <p>
      <hi rend="#b">) potevano passare la notte con il presidente, ottenendo un compenso più alto. Niente di tutto ciò nel programma presentato da</hi>
    </p>
    <ref target="http://tv.ilfattoquotidiano.it/2013/05/13/speciale-ruby-sala-del-bunga-bunga-nella-villa-di-berlusconi/232109/">qui il video della sala del bunga bunga nella villa di Berlusconi</ref>
    <p><hi rend="#b">Andrea Pamparana</hi>, che un tempo faceva il giornalista. Voce all’avvocato</p>
    <p><hi rend="#b">Niccolò Ghedini</hi>. A Ruby. E a Berlusconi, naturalmente.</p>
    <p>L’unica teste d’accusa a cui il programma ha dato voce: <hi rend="#b">Ambra Battilana</hi>, la cui credibilità è subito smontata con la lettera che ha poi mandato a Berlusconi. E Ruby? Pagata con 57 mila euro “per avviare un centro estetico” (mai visto). Ragazza che ha “commosso tutti raccontando la sua storia”. Altro che sesso: non poteva spingere “ad altro che a commiserazione”. Ammette di essere bugiarda, ma il programma di Mediaset sa distillare le sue verità. Panzane sul numero dei processi di Berlusconi e sul numero di intercettazioni di questo processo. Ma nessuna voce a contraddire, a rettificare, a inserire un minimo di verità dei fatti in un <hi rend="#b">programma di regime sovietico</hi> prima di Breznev.</p>
    <p>Sul reato più grave di cui Berlusconi è accusato (la <hi rend="#b">concussione</hi>), la trasmissione dà il meglio di sé. Afferma che nessuna pressione è stata fatta da Silvio, nella notte del 27 maggio 2010, per far uscire Ruby dalla questura di Milano, nel timore che potesse rivelare l’altro reato (la <hi rend="#b">prostituzione minorile</hi>). Dà per certo che Berlusconi non sapesse la vera età della ragazza. Che la credesse davvero <hi rend="#b">nipote di Mubarak</hi>. E che l’intervento di quella notte di frenetiche telefonate tra Parigi e Milano fosse solo di evitare un incidente diplomatico. Garantisce che Berlusconi parlò di Ruby direttamente a Mubarak, in un precedente incontro internazionale: circostanza smentita dai testimoni presenti, secondo cui il rais egiziano non capì neppure la battuta di Silvio su una ragazza egiziana di sua conoscenza.</p>
    <p>La <hi rend="#b">pm dei minori</hi> ha ribadito in aula che le sue disposizioni erano chiare: tenere la ragazza in questura finché non si fosse trovato un posto in comunità. Il programma se la cava sostenendo che i funzionari di polizia potevano decidere di loro iniziativa che cosa fare. E si guarda bene dal dire in che mani finì quella notte: a casa di una <hi rend="#b">prostituta brasiliana</hi>, dopo essere stata affidata a Nicole Minetti, compagna di bunga-bunga, insignita per una notte dell’inesistente qualifica di “consigliera ministeriale”.</p>
    <p><hi rend="#b">Gli ascolti</hi> – Un programma fatto di ricostruzioni che gli spettatori non hanno gradito. Infatti “Ruby ultimo atto. La guerra dei 20 anni” è stato il meno seguito tra le reti Rai e Mediaset, ad eccezione della puntata della seconda stagione di “Tierra de Lobos – L’amore e il coraggio” su <hi rend="#b">Rete4</hi>, che ha registrato 1.331.000 telespettatori e uno share del 5,38%. Ma è stato battuto dalle due puntate di <hi rend="#b">Un medico in famiglia 8 </hi>su <hi rend="#b">Rai1</hi> (rispettivamente 5.685.000 telespettatori, share 20,72% e 5.944.000, 24,92%), da <hi rend="#b">Ncis</hi> (2.642.000, 9,74%) e <hi rend="#b">Elementary</hi> (2.406.000, 8,85%) su <hi rend="#b">Rai2</hi>. E ancora <hi rend="#b">Report </hi>(2.730.000, 10,74%) e <hi rend="#b">Le Iene Show</hi> su <hi rend="#b">Italia1</hi> (1.416.000, 5,16% nella presentazione e 2.591.000, 13,09% nel programma).</p>
    <p>
      <hi rend="#i">Aggiornato da Redazione Web il 13 maggio 2013 ore 10.40</hi>
    </p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>