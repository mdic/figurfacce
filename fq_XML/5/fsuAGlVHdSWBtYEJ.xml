<doc sitename="Il Fatto Quotidiano" title="Servizio pubblico, Berlusconi affronta Santoro. E prima si allena ad Arcore - Il Fatto Quotidiano" author="Carlo Tecce" date="2013-01-10" url="http://www.ilfattoquotidiano.it/2013/01/10/servizio-pubblico-berlusconi-affronta-santoro-e-travaglio-e-prima-si-allena-ad-arcore/465872/" hostname="ilfattoquotidiano.it" description="La puntata di Servizio Pubblico, ospite d’eccezione Silvio Berlusconi, è già andata in onda. Avete letto bene: è uno scherzo, più o meno. È andata in onda l’8 dicembre pomeriggio nella villa San Martino di Arcore, dove il Cavaliere ha radunato lo stato maggiore di Mediaset, i giornalisti più fidati, per simulare l’incontro con i …" categories="Media" tags="Marco Travaglio;Michele Santoro;Servizio Pubblico;Silvio Berlusconi" fingerprint="e9d8e63e7a86ee0c">
  <main>
    <head rend="h1">Servizio pubblico, Berlusconi affronta Santoro. E prima si allena ad Arcore</head>
    <graphic src="https://st.ilfattoquotidiano.it/wp-content/uploads/2013/01/santoro_berlusconi_interna-nuova.jpg" alt="Servizio Pubblico - Vignetta Vauro"/>
    <p>La puntata di <hi rend="#b"> Servizio Pubblico</hi>, ospite d’eccezione</p>
    <p><hi rend="#b">Silvio Berlusconi</hi>, è già andata in onda. Avete letto bene: è uno scherzo, più o meno. È andata in onda l’8 dicembre pomeriggio nella</p>
    <p><hi rend="#b">villa San Martino di Arcore</hi>, dove il Cavaliere ha radunato lo stato maggiore di</p>
    <p><hi rend="#b">Mediaset</hi>, i giornalisti più fidati, per simulare l’incontro con i suoi avversari storici,</p>
    <p><hi rend="#b">Michele Santoro</hi>e</p>
    <p><hi rend="#b">Marco Travaglio</hi>. B. seduto al centro di un grande salone, intorno i direttori che fanno</p>
    <p><hi rend="#b">domande a raffica</hi>su processi, festini e bugie cosmiche; e ancora B. – stacco, scena numero due – che si passa la mano sul viso rosso di rabbia e un po’ sudaticcio, che fa battutine poco sconce e sorrisi molto costruiti. L’esperimento è una roba americana, praticata sia da Barack Obama con il senatore John Kerry sia da Bush junior con lo stratega Karl Rove.</p>
    <p>Primo suggerimento al Cavaliere: <hi rend="#b">calma, calma, calma</hi>. Stasera sarà una finale di coppa – ore 21 su La7 e <ref target="http://tv.ilfattoquotidiano.it/servizio-pubblico-la-diretta-streaming/">in diretta streaming sul sito de Il Fatto Quotidiano</ref>, che i palinsesti aspettano da almeno un decennio – che coincide con la finale di una maratona televisiva che l’ha visto </p>
    <p><ref target="http://www.ilfattoquotidiano.it/2012/12/23/berlusconi-risponde-a-monti-dispiace-sfugga-linearita-delle-mie-azioni/454260/">aggredire prima il docile</ref>e</p>
    <hi rend="#b">Massimo Giletti</hi>
    <p><ref target="http://www.ilfattoquotidiano.it/2013/01/08/berlusconi-su-divorzio-soldi-a-veronica-decisi-da-tre-femministe-comuniste/464673/">poi la spigolosa</ref>.</p>
    <hi rend="#b">Lilli Gruber</hi>
    <p>L’evento sarà politico e sportivo, spettacolo puro, e gli allibratori quotano <hi rend="#b">la fuga di B.</hi> con un 5 secco: paghi 1 euro e ne incassi 5, se l’ex premier dovesse lasciare lo studio.</p>
    <p>Il titolo della puntata – “Mi consenta” – e le poche righe di comunicato stampa, non rivelano <hi rend="#b">le sorprese</hi> che Santoro sta ultimando in questo mucchio di ore che separa la stretta di mano, annunciata, <hi rend="#b">fra Berlusconi e Travaglio</hi>.</p>
    <p>Santoro non scopre le carte, anche se il Cavaliere, spedito in missione il portavoce e tuttofare Paolo Bonaiuti, le voleva vedere.</p>
    <p>La <hi rend="#b">trattativa</hi> non ha funzionato, il giornalista non ha concesso nulla. Potrà sembrare bizzarro, eppure Berlusconi soffre le partite in trasferta, così ha chiesto il sostegno di una <hi rend="#b">piccola pattuglia in tribuna</hi>, una trentina di rumorosi tifosi, più che elettori. I <hi rend="#b">sondaggi</hi> lo spingono tra le braccia di Santoro perché, entusiasmo e manipolazioni a parte, la scalata procede a fatica e <hi rend="#b">Pdl-Lega</hi> non vanno oltre il 22-23 per cento. Il ragionamento di B. è abbastanza lucido: “Se perdo il confronto, non perdo un voto e potrò dire di esser inciampato in una trappola comunista – ha spiegato ai suoi amici di una vita – se pareggio o addirittura vinco sarà un passaggio fondamentale per la mia <hi rend="#b">campagna elettorale</hi>”.</p>
    <p>Prima di ritirarsi a palazzo Grazioli per quella che in gergo calcistico si definisce<hi rend="#b"> la “rifinitura”</hi>, il Cavaliere ha disputato <ref target="http://www.ilfattoquotidiano.it/2013/01/09/berlusconi-io-migliore-contro-levasione-monti-che-ho-conosciuto-era-finto/465604/">una partitella amichevole a Porta a Porta da Bruno Vespa</ref>, tanto per rilassare i muscoli dopo averli tenuti tiratissimi a</p>
    <p><hi rend="#b">Otto e Mezzo</hi>. Siccome i consiglieri sono preoccupati di un Capo innervosito che potrebbe</p>
    <p><hi rend="#b">reagire in qualsiasi maniera</hi>, sgradevole o plateale, gli hanno raccomandato di montare il ghigno migliore per la serata, quello che sfodera la dentatura: sarà anche una</p>
    <p><hi rend="#b">prova di resistenza</hi>durante i dieci minuti abbondanti di Travaglio con il suo monologo, un intervento che potrebbe scatenare un faccia a faccia.</p>
    <p>SANTORO non ha anticipato le “sorprese”, però ci saranno le domande, come sempre, di <hi rend="#b">Luisella Costamagna</hi>, <hi rend="#b">Gianni Dragoni</hi> e<hi rend="#b"> Giulia Innocenzi</hi>. Nel promo ci sarà una <hi rend="#b">vignetta di Vauro</hi> che ha disegnato un <hi rend="#b">nanetto indeciso</hi>: andare o andare, questo è il problema. Berlusconi non ha mai avuto seriamente questo problema, voleva davvero andarci da Santoro, e l’ha ripetuto spesso in radio o in televisione perché lo considera un atto di coraggio: <hi rend="#b">“Sono un leone”</hi>.</p>
    <p>La corte è in agitazione, vede in Servizio Pubblico un <hi rend="#b">“pericolo rosso”</hi>, in tutti i sensi. Ma il Capo non si discute, e adesso lo caricano a bassa tensione per scongiurare colpi di testa. Le squadre sono in campo, questa finale non si è mai disputata. E si gioca senza ritorno.</p>
    <p>da <hi rend="#i">Il Fatto Quotidiano</hi> del 10 gennaio 2013</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>