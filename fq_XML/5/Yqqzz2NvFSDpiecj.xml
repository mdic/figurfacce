<doc sitename="Il Fatto Quotidiano" title="Silvio Berlusconi ricoverato, il bollettino: &quot;Quadro clinico di lento ma progressivo miglioramento&quot; - Il Fatto Quotidiano" author="F Q" date="2023-04-21" url="https://www.ilfattoquotidiano.it/2023/04/21/silvio-berlusconi-ricoverato-il-bollettino-quadro-clinico-di-lento-ma-progressivo-miglioramento/7137719/" hostname="ilfattoquotidiano.it" description="Nuovo bollettino per il leader di Forza Italia Silvio Berlusconi, ricoverato al San Raffaele di Milano. L’ospedale fa sapere che “il quadro clinico del presidente appare in lento, ma progressivo miglioramento. Proseguono le cure e il monitoraggio delle funzionalità d’organo”. L’aggiornamento è firmato da firmato da Alberto Zangrillo, medico personale dell’ex premier e responsabile del …" categories="Cronaca" tags="Silvio Berlusconi" fingerprint="f7b756765d0b650d">
  <main>
    <head rend="h1">Silvio Berlusconi ricoverato, il bollettino: “Quadro clinico di lento ma progressivo miglioramento”</head>
    <graphic src="https://st.ilfattoquotidiano.it/wp-content/uploads/2023/04/05/berlusconi-2-690x362.jpg"/>
    <p>Nuovo bollettino per il leader di<hi rend="#b"> Forza Italia Silvio Berlusconi</hi>, ricoverato al <hi rend="#b">San Raffaele di Milano</hi>. L’ospedale fa sapere che “il <hi rend="#b">quadro</hi><hi rend="#b">clinico</hi> del presidente appare in lento, ma <hi rend="#b">progressivo</hi><hi rend="#b">miglioramento</hi>. Proseguono le cure e il monitoraggio delle funzionalità d’organo”. L’aggiornamento è firmato da firmato da <hi rend="#b">Alberto Zangrillo</hi>, medico personale dell’ex premier e responsabile del Dipartimento di Anestesia e Terapia intensiva, e Fabio Ciceri, primario delle Unità di Ematologia e Trapianto di midollo osseo e Oncoematologia. Il leader di Forza Italia è ricoverato in un reparto di degenza ordinaria dell’ospedale milanese, dopo essere uscito domenica scorsa dalla terapia intensiva in cui si trovava dal 5 aprile. <hi rend="#b">Orazio Fascina</hi>, padre della compagna di Berlusconi, <hi rend="#b">Marta</hi>, è arrivato in mattinata nella struttura sanitaria entrando dall’ingresso di <hi rend="#b">via Olgettina 60</hi> a bordo di un <hi rend="#b">van</hi>, e ha rivolto un <hi rend="#b">sorriso</hi> ai <hi rend="#b">giornalisti</hi> che gli hanno chiesto come stesse andando. Dal giorno del ricovero,<hi rend="#b"> Marta Fascina</hi> non è mai stata vista lasciare l’ospedale, mentre il padre <hi rend="#b">Orazio</hi> è entrato e uscito spesso per stare vicino alla <hi rend="#b">figlia</hi>.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>