<doc sitename="Il Fatto Quotidiano" title="Berlusconi è ricoverato in terapia intensiva al San Raffaele: gravi problemi polmonari" author="F Q" date="2023-04-05" url="https://www.ilfattoquotidiano.it/2023/04/05/silvio-berlusconi-ricoverato-terapia-intensiva-gravi-problemi-polmonari/7121185/" hostname="ilfattoquotidiano.it" description="In ospedale sono arrivati tutti i figli, la compagna Marta Fascina e il fratello Paolo" categories="Cronaca" tags="Silvio Berlusconi" fingerprint="57ef9d6c7c0bc01d">
  <main><head rend="h1">Silvio Berlusconi in terapia intensiva per gravi problemi polmonari: “Condizioni stazionarie”</head><graphic src="https://st.ilfattoquotidiano.it/wp-content/uploads/2023/01/11/med-1200x630-15-690x362.jpg"/><p><hi rend="#b">Silvio Berlusconi</hi> è <hi rend="#b">ricoverato</hi> in <hi rend="#b">terapia intensiva</hi> all’ospedale San Raffaele di Milano per <hi rend="#b">gravi problemi polmonari</hi>. Il leader di <hi rend="#b">Forza Italia</hi> è stato portato mercoledì mattina nella struttura privata, dove è arrivato con <hi rend="#b">affanno respiratorio</hi>, a causa dell’aggravarsi di una precedente <hi rend="#b">infezione</hi>. Sicuramente passerà la notte nella<hi rend="#b"> terapia intensiva cardio-toraco-vascolare</hi>. A differenza di quanto appreso in un primo momento, non verrà diffuso un <hi rend="#b">bollettino medico </hi>in serata, ma tutto è rimandato a giovedì e sarà il <hi rend="#b">professor Alberto Zangrillo</hi>, da sempre suo medico personale, a informare sullo stato di salute dell’ex presidente del Consiglio. Il suo quadro clinico al momento sarebbe <hi rend="#b">stazionario</hi>: è <hi rend="#b">vigile</hi> e, sottolinea il ministro <hi rend="#b">Antonio Tajani</hi>, “parla”.</p><p><ref target="https://www.ilfattoquotidiano.it/2023/04/05/berlusconi-in-terapia-intensiva-tutti-i-familiari-in-visita-ce-anche-ronzulli-che-resta-fuori/7121931/">In ospedale sono arrivati tutti i figli, la compagna Marta Fascina, il fratello Paolo,la capogruppo al Senato Licia Ronzulli</ref> e il presidente di Mediaset </p><p><hi rend="#b">Fedele Confalonieri</hi>. I familiari sono gli unici autorizzati a vederlo. L’ex presidente del Consiglio è stato sottoposto a una</p><p><hi rend="#b">Tac</hi>e a</p><p><hi rend="#b">esami del sangue</hi>. Il sospetto, poi confermato, era che potesse trattarsi di un’</p><p><hi rend="#b">infezione polmonare</hi>che non si era completamente risolta e aveva nuovamente dato segni della sua presenza. “È</p><p><hi rend="#b">stabile</hi>, è una</p><p><hi rend="#b">roccia</hi>. Il suo umore? Il nostro è buono”, ha detto il fratello Paolo uscendo dal San Raffaele. Per il fondatore degli azzurri si tratta del secondo ricovero in pochissimo tempo. “Non era stato risolto un problema che riguardava un’</p><p><hi rend="#b">infezione”</hi>, ha confermato Tajani.</p><p><ref target="https://www.ilfattoquotidiano.it/2023/03/30/silvio-berlusconi-dimesso-dallospedale-san-raffaele-era-ricoverato-da-lunedi/7114665/">Era infatti stato dimesso il</ref>, era stato comunicato.</p><hi rend="#b">30 marzo</hi>dallo stesso ospedale dopo alcuni giorni di<hi rend="#b">degenza</hi>per<hi rend="#b">“controlli programmati”</hi><p>Lasciando il San Raffaele, Berlusconi, <hi rend="#b">86 anni</hi>, accompagnato dalla compagna aveva rivolto un cenno di saluto dal sedile posteriore dell’auto blu ai giornalisti e curiosi che lo attendevano dall’ingresso di via Olgettina 60. Il ritorno ad <hi rend="#b">Arcore</hi> aveva fatto tirare un sospiro di sollievo a Forza Italia, preoccupata dallo stato di salute, proprio in un momento delicato per la formazione azzurra, con le nuove <hi rend="#b">nomine</hi> che di fatto hanno cambiato la sua geografia <hi rend="#b">politica interna</hi>, con la ‘rivincita’ dei <hi rend="#b">governisti</hi> sui <hi rend="#b">filoronzulliani</hi> e l’ascesa dei parlamentari vicini alla Fascina.</p><p>Era il maggio <hi rend="#b">1997</hi> quando Berlusconi venne operato per un <hi rend="#b">tumore alla prostata</hi>, un problema di salute del quale il presidente di Forza Italia ha parlato solo alcuni anni dopo con i ragazzi di una comunità di recupero in Veneto. Da quell’intervento, molti sono stati i ricoveri e le operazioni a cui l’ex premier si è sottoposto. Nel <hi rend="#b">2006</hi> ad Anversa è stato operato per l’asportazione di un frammento al <hi rend="#b">menisco</hi>. A fine novembre dello stesso anno, è stato ricoverato per un <hi rend="#b">malore</hi> a una kermesse di Forza Italia a Montecatini e il mese successivo è volato a Cleveland, in Ohio, gli è stato impiantato un <hi rend="#b">pacemaker</hi>.</p><p>Al San Raffaele è stato ricoverato anche il <hi rend="#b">13 dicembre 2009</hi>, dopo che a una manifestazione elettorale in piazza Duomo il presidente di Forza Italia era stato colpito sul viso da una <hi rend="#b">statuetta</hi> della cattedrale scagliata da<hi rend="#b"> Massimo Tartaglia</hi>, poi processato per lesioni pluriaggravate e ritenuto incapace di intendere e volere. Più volte in seguito, a causa dei danni dell’aggressione, Berlusconi si è dovuto sottoporre a cure e interventi, incluso uno alla <hi rend="#b">mandibola</hi> nel 2011.</p><p>È del <hi rend="#b">2010</hi> un intervento all’<hi rend="#b">Humanitas di Rozzano</hi> per una <hi rend="#b">tendinite</hi> alla mano sinistra, Nel <hi rend="#b">2013</hi> è l’<hi rend="#b">uveite</hi>, una patologia dell’occhio, a costringerlo a un ricovero al San Raffaele, nell’aprile 2014 una infiammazione al ginocchio e nel dicembre dello stesso un acuirsi dell’uveite. Nel dicembre <hi rend="#b">2015</hi> Berlusconi è stata necessaria la sostituzione del pacemaker, eseguita sempre al San Raffaele. Nel 2016 l’ex presidente del Consiglio si è sottoposto a un intervento di <hi rend="#b">cataratta</hi> e poi a un’intervento per la sostituzione della <hi rend="#b">valvola aortica</hi> a giugno. Nel <hi rend="#b">2019</hi> è stato operato per una <hi rend="#b">occlusione intestinale</hi>.</p><p>Nel settembre del <hi rend="#b">2020</hi> a costringerlo a uno stop e al ricovero di nuovo al San Raffaele è stato il <hi rend="#b">Covid</hi>, come lo ha chiamato lui stesso una <hi rend="#b">“infernale malattia”</hi>. Dimesso dopo una decina di giorni ha dovuto fare a lungo i conti con gli strascichi della malattia, che lo hanno portato ad altri brevi ricoveri. Nel gennaio <hi rend="#b">2021</hi> è anche stato ricoverato per alcuni giorni a <hi rend="#b">Montecarlo</hi>, al <hi rend="#b">centro cardiotoracico</hi> di Monaco. L’ultimo ricovero al San Raffaele è stato quello di fine marzo, quattro giorni di degenza.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>