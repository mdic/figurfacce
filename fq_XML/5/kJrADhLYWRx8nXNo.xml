<doc sitename="Il Fatto Quotidiano" title="Processo Mediaset, difesa Berlusconi presenta legittimo impedimento - Il Fatto Quotidiano" author="RQuotidiano" date="2013-03-08" url="http://www.ilfattoquotidiano.it/2013/03/08/processo-mediaset-difesa-berlusconi-presenta-legittimo-impedimento/524308/" hostname="ilfattoquotidiano.it" description="I legali di Silvio Berlusconi hanno depositato un’istanza di legittimo impedimento per rinviare l’udienza di domani del processo d’appello sul caso Mediaset. Nella richiesta la difesa dell’ex premier chiede il rinvio per motivi di salute a causa della malattia agli occhi. Oggi al processo Ruby i legali hanno ribadito l’impedimento dell’ex premier – che si …" categories="Giustizia" tags="Legittimo Impedimento;Processo Mediaset;Silvio Berlusconi" fingerprint="fbee400178f5a2fb">
  <main>
    <head rend="h1">Processo Mediaset, difesa Berlusconi presenta legittimo impedimento</head>
    <graphic src="https://st.ilfattoquotidiano.it/wp-content/uploads/2013/03/berlusconi_interna_nuova.jpg" alt="Silvio Berlusconi"/>
    <p>I legali di <hi rend="#b">Silvio Berlusconi</hi> hanno depositato un’istanza di<hi rend="#b"> legittimo impedimento</hi> per rinviare l’udienza di domani del<hi rend="#b"> processo d’appello sul caso Mediaset</hi>. Nella richiesta la difesa dell’ex premier chiede il rinvio per motivi di salute a causa della malattia agli occhi. Oggi al processo Ruby i legali hanno ribadito l’impedimento dell’ex premier –<ref target="http://www.ilfattoquotidiano.it/2013/03/08/processo-ruby-boccassini-si-oppone-allimpedimento-strategia-dellimputato/524038/"> che si trova in ospedale al San Raffaele per una infiammazione agli occhi</ref>. <ref target="http://www.ilfattoquotidiano.it/2012/10/26/sentenza-processo-mediaset-berlusconi-condannato-a-quattro-anni/394672/">In primo grado il leader del Pdl è stato condannato a 4 anni per frode fiscale.</ref><ref target="http://www.ilfattoquotidiano.it/2013/03/01/berlusconi-i-magistrati-hanno-costretto-de-gregorio-a-mentire/516737/">Il primo marzo scorso il pg di Milano aveva chiesto la conferma della condanna.</ref></p>
    <p>Per l’udienza sui diritti tv Mediaset da calendario sono previsti gli interventi delle difese di Berlusconi e di <hi rend="#b">Frank Agrama</hi>. Il processo, secondo il programma delle udienze, dovrebbe terminare il prossimo 23 marzo. Bisognerà attendere però cosa decideranno i giudici domani in relazione all’istanza di legittimo impedimento per motivi di salute.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>