<doc sitename="Il Fatto Quotidiano" title="M5S, Grillo va a Roma: &quot;C'è da dare qualche regolata alla comunicazione&quot; - Il Fatto Quotidiano" author="RQuotidiano" date="2013-05-08" url="http://www.ilfattoquotidiano.it/2013/05/08/m5s-grillo-va-a-roma-ce-da-dare-qualche-regolata-alla-comunicazione/588050/" hostname="ilfattoquotidiano.it" description="Beppe Grillo giovedì a Roma per incontrare i parlamentari 5 Stelle perché “c’è da dare qualche regolata alla comunicazione”. Il leader M5S, dopo una cena con alcuni amici a Bologna, spiega così il motivo del ritrovo nella Capitale. E sulla sentenza di appello che ha confermato la condanna a 4 anni per Silvio Berlusconi nel processo …" categories="Cronaca" tags="Beppe Grillo;Bologna;Movimento 5 Stelle;Parlamento;Silvio Berlusconi" fingerprint="44bd2a5eb3101c25">
  <main>
    <head rend="h1">M5S, Grillo va a Roma: “C’è da dare qualche regolata alla comunicazione”</head>
    <graphic src="https://st.ilfattoquotidiano.it/wp-content/uploads/2013/03/grillo_interna_nuova2.jpg"/>
    <p><hi rend="#b">Beppe Grillo</hi> giovedì a Roma per incontrare i <hi rend="#b">parlamentari 5 Stelle</hi> perché “c’è da dare qualche regolata alla comunicazione”. Il leader M5S, dopo una cena con alcuni amici a Bologna, spiega così il motivo del ritrovo nella Capitale. E sulla <ref target="http://www.ilfattoquotidiano.it/2013/05/08/berlusconi-condannato-in-appello-al-processo-mediaset/587371/">sentenza di appello che ha confermato la condanna a 4 anni per Silvio Berlusconi</ref> nel processo d’appello sui diritti tv </p>
    <p><hi rend="#b">Mediaset</hi>commenta: ”Che ti devo dire, si vede che lo faranno senatore a vita…”.</p>
    <p>Grillo ha trascorso una serata ‘privata’ nel capoluogo emiliano, a pochi passi da quella Piazza Maggiore dove di fatto era cominciata la sua avventura politica, l’8 settembre 2013, nel primo dei <hi rend="#b">V-Day</hi>. ”Qui a Bologna è cominciato tutto ed è sempre bello tornare. Poi i miei figli sono a <hi rend="#b">Rimini</hi>, passo sempre di qui”. Ha cenato in un locale di piazza Malpighi, insieme a due amici, fra cui il manager musicale <hi rend="#b">Michele Torpedine</hi>. Grillo è rimasto un paio d’ore, seduto nel dehor del locale, non negandosi alle foto dei fan che passavano. Ha salutato anche molte persone presenti a cena nel locale, in altri tavoli, fra i quali l’ex manager di Unipol <hi rend="#b">Giovanni Consorte</hi> e il docente di filosofia <hi rend="#b">Stefano Bonaga</hi>.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>