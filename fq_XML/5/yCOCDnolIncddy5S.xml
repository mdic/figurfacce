<doc sitename="Il Fatto Quotidiano" title="&quot;La Russa? L'inutile idiota di Arcore. Il Pdl è incrocio tra Grillo e Storace&quot; - Il Fatto Quotidiano" author="RQuotidiano" date="2012-08-28" url="http://www.ilfattoquotidiano.it/2012/08/28/russa-linutile-idiota-di-arcore-pdl-e-incrocio-tra-grillo-e-storace/336087/" hostname="ilfattoquotidiano.it" description="Scontro fra gli ex di Alleanza nazionale: da una parte ci sono i finiani e dall’altra Ignazio La Russa. L’oggetto della polemica è il Presidente della Camera. L’ex ministro della Difesa, oggi coordinatore Pdl, in un’intervista al Giornale ha detto di Fini: “Ora fa comodo alla sinistra che lo accoglie nei suoi salotti”, perchè “quando servono li usano, a …" categories="Politica" tags="Filippo Rossi;Gianfranco Fini;Silvio Berlusconi" fingerprint="4fe81d7b8c325ee6">
  <main>
    <head rend="h1">“La Russa? L’inutile idiota di Arcore. Il Pdl è incrocio tra Grillo e Storace”</head>
    <graphic src="https://st.ilfattoquotidiano.it/wp-content/uploads/2012/08/berlusconi-la-russa-interna-nuova1.jpg"/>
    <p>Scontro fra gli ex di Alleanza nazionale: da una parte ci sono i finiani e dall’altra <hi rend="#b">Ignazio La Russa</hi>. L’oggetto della polemica è il Presidente della Camera. L’ex ministro della Difesa, oggi coordinatore <hi rend="#b">Pdl</hi>, in un’intervista al <hi rend="#i">Giornale </hi>ha detto di Fini: “Ora fa comodo alla sinistra che lo accoglie nei suoi salotti”, perchè “quando servono li usano, a seconda della convenienza: utili idioti, anche quando non sono idioti”.</p>
    <p>Dura la replica de <hi rend="#i">Il Futurista</hi>, quotidiano di area finiana diretto da <hi rend="#b">Filippo Rossi</hi>, che commenta così le parole di <hi rend="#b">Ignazio La Russa</hi>: ”Vecchia storia, che si trascina ormai da tempo. <hi rend="#b">Fini</hi> e i finiani venduti ai salotti di sinistra, traditori della destra, fascisti pentiti. Ecco come i vecchi arnesi di una destra ridotta a caricatura di se stessa continuano a raccontare quel che è accaduto nel centrodestra italiano negli ultimi anni”.</p>
    <p>Il quotidiano online, poi, si rivolge all’ex ministro e scrive: “E a proposito – conclude il Futurista – anzichè pensare ai presunti utili idioti della sinistra, quando si accorgerà, il povero La Russa, di essere ormai diventato l’inutile idiota di Arcore?”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>