<doc sitename="Il Fatto Quotidiano" title="Servizio Pubblico, &quot;Cittadino Presidente&quot;. Riguarda tutti i video della ventunesima puntata - Il Fatto Quotidiano" author="F Q" date="2013-04-11" url="http://www.ilfattoquotidiano.it/2013/04/11/servizio-pubblico-cittadino-presidente-riguarda-tutti-video-della-ventunesima-puntata/559831/" hostname="ilfattoquotidiano.it" description="“Cittadino Presidente” è il titolo del nuovo appuntamento stagionale di Servizio Pubblico, incentrato sulla situazione di stallo in cui versa il Paese, tra l’attesa elezione del nuovo Capo dello Stato e la crisi economica dilagante. Nel corso della puntata è trasmessa un’intervista esclusiva realizzata da Sandro Ruotolo a Francesco Chiesa Soprani, ex agente di Noemi …" categories="Media" tags="Franco Battiato;Gianni Dragoni;Lele Mora;Marco Travaglio;Marianna Madia;Massimo Cacciari;Michele Santoro;Noemi Letizia;Ruby;Sandro Ruotolo;Servizio Pubblico;Silvio Berlusconi;Vauro" fingerprint="edfdd62c4a52c877">
  <main>
    <head rend="h1">Servizio Pubblico, “Cittadino Presidente”. Riguarda tutti i video della ventunesima puntata</head>
    <graphic src="https://st.ilfattoquotidiano.it/wp-content/uploads/2013/04/santoro-servizio-pubblico-interna.jpg" alt="Michele Santoro - Servizio Pubblico"/>
    <p><hi rend="#b">“Cittadino Presidente”</hi> è il titolo del nuovo appuntamento stagionale di<hi rend="#b"> Servizio Pubblico</hi>, incentrato sulla situazione di stallo in cui versa il Paese, tra l’attesa elezione del nuovo Capo dello Stato e la crisi economica dilagante. Nel corso della puntata è trasmessa un’intervista esclusiva realizzata da<hi rend="#b"> Sandro Ruotolo</hi> a <hi rend="#b">Francesco Chiesa Soprani</hi>, ex agente di <hi rend="#b">Noemi Letizia</hi>, nella quale dichiara: “Noemi e Ruby hanno avuto rapporti sessuali con Silvio Berlusconi da minorenni“. Ospiti in studio: il cantante e musicista <hi rend="#b">Franco Battiato</hi>, il filosofo ed ex sindaco di Venezia <hi rend="#b">Massimo Cacciari </hi>e la deputata del Pd <hi rend="#b">Marianna Madia</hi></p>
    <p><hi rend="#b">Santoro sul caso Ruby e Noemi: “Ma chi è e dov’è Zazà?”</hi><lb/>“Ma chi è Zazà?”. Così esordisce Michele Santoro nell’apertura della nuova puntata di Servizio Pubblico, riferendosi al prossimo e atteso Capo dello Stato. “C’è qualcuno” – continua il giornalista – “che incarna quell’amore per la cosa pubblica che abbiamo perduto?”. E anticipa l’intervista esclusiva a Francesco Chiesa Soprani, l’ex agente di Noemi Letizia, che ha ammesso: “Berlusconi ha comprato il silenzio di Ruby e Noemi Letizia”. Sul bunga bunga Santoro punta il dito contro i diretti protagonisti, ma anche contro i guardoni che spiavano sperando di entrare nella festa e contro coloro che giravano la testa dall’altra parte, lasciando che i magistrati sollevassero il problema. E aggiunge:”Ghedini dice di aver denunciato per diffamazione Chiesa Soprani, ma a noi non risulta. Nè è stato condannato per diffamazione”. Santoro, nel finale, fa un appello: “Dobbiamo sbrigarci a trovare quel Zazà. Su quel Colle deve salire una persona che, impugnando la Costituzione, deve portarci fuori da quella repubblica delle banane in cui per troppo tempo siamo stati immersi”<ref target="http://tv.ilfattoquotidiano.it/2013/04/11/servizio-pubblico-santoro-sul-caso-ruby-e-noemi-ma-chi-e-e-dove-zaza/227977/"> (GUARDA IL VIDEO)</ref></p>
    <p><hi rend="#b">La crisi uccide: il caso del suicidio di Civitanova Marche</hi><lb/>Civitanova Marche, un tempo ricca, fa i conti con la crisi. Francesca Fagnani racconta il dramma della cittadina marchigiana, dove la scorsa settimana due coniugi si sono uccisi a causa dei problemi economici che non riuscivano più a fronteggiare. Emblematica la chiusura del video con Laura Boldrini<ref target="http://tv.ilfattoquotidiano.it/2013/04/11/servizio-pubblico-crisi-uccide-caso-del-suicidio-di-civitanova-marche/227980/"> (GUARDA IL VIDEO)</ref></p>
    <p><hi rend="#b">Della Valle: “Napolitano deve rimanere”</hi><lb/>Intervista a Diego Della Valle di Francesca Fagnani. L’imprenditore commenta l’attuale situazione politica e propone la soluzione, a partire dall’elezione del prossimo Presidente della Repubblica: “Napolitano oggi ha il dovere di rimanere, ha il dovere di non lasciarci soli con questa realtà<ref target="http://tv.ilfattoquotidiano.it/2013/04/11/servizio-pubblico-della-valle-napolitano-deve-rimanere/227982/"> (GUARDA IL VIDEO)</ref></p>
    <p><hi rend="#b">Battiato: “Quegli stupidi pappagalli che dicono sempre la stessa cosa”</hi><lb/>Battiato invoca una divisione equa per le tasse per pagarle tutti <ref target="http://tv.ilfattoquotidiano.it/2013/04/11/servizio-pubblico-battiato-quegli-stupidi-pappagalli-che-dicono-sempre-stessa-cosa/227985/">(GUARDA IL VIDEO)</ref></p>
    <p><hi rend="#b">Il Movimento 5 Stelle e il dibattito interno</hi><lb/>Nel Movimento 5 Stelle iniziano a dibattere sulla politica da attuare: governo o non governo? Tommaso Currò, ormai considerato “dissidente”, dice: “Dobbiamo mantenere l’identità del M5S di non fare accordi, ma possiamo sempre presentare un programma su cui trovare una convergenza per formare un governo” <ref target="http://tv.ilfattoquotidiano.it/2013/04/11/servizio-pubblico-movimento-5-stelle-e-dibattito-interno/227987/">(GUARDA IL VIDEO)</ref></p>
    <p><hi rend="#b">Travaglio: “Quirinale: papabili di grandi intese”</hi><lb/>“Dicono che, come al Conclave,anche al TotoQuirinale chi entra papa esce cardinale.” Nel suo immancabile editoriale il vicedirettore del Fatto Quotidiano passa in rassegna tutti i nomi papabili per il Colle. “Di Napolitano il Pd non ne può più” – osserva Travaglio – “ma Berlusconi lo voterebbe”. E menziona l’incontro tra il leader del Pdl e il capo del Pd, acclamato da molti come un elogio del compromesso storico. “Come se Moro e Berlinguer fossero paragonabili a Berlusconi e Bersani”, afferma ironicamente il giornalista. Inizia così il fluviale elenco dei possibili presidenti della Repubblica: dalla Severino (“presidente di larghe clemenze”) a Gianni Letta fino a Giuliano Amato, ad Emma Bonino e a Romano Prodi. Tra i nomi spiccano anche quelli di Giancarlo Caselli e Ilda Boccassini. E nel finale Travaglio lancia una sferzata caustica a riguardo <ref target="http://tv.ilfattoquotidiano.it/2013/04/11/servizio-pubblico-travaglio-quirinale-papabili-di-grandi-intese/227989/">(GUARDA IL VIDEO)</ref></p>
    <p><hi rend="#b">Cacciari: “Un nome per il presidente”</hi> Prodi, D’Alema, Amato? O una resurrezione di Berlusconi? Ancora una volta per Cacciari sarà fondamentale il nome del nuovo presidente della Repubblica</p>
    <ref target="http://tv.ilfattoquotidiano.it/2013/04/11/servizio-pubblico-cacciari-nome-per-presidente/227992/">(GUARDA IL VIDEO)</ref>
    <p><hi rend="#b">Madia: “Necessità di concretezza”</hi><lb/>Marianna Madia, esponente del Pd, invoca al più presto proposte di legge e concretezza<ref target="http://tv.ilfattoquotidiano.it/2013/04/11/servizio-pubblico-madia-necessita-di-concretezza/227994/"> (GUARDA IL VIDEO)</ref></p>
    <p><hi rend="#b">La parodia di Francesca Pascale</hi><lb/>Virginia Raffaele, ospite d’eccezione di Servizio Pubblico, con la sua imitazione di Francesca Pascale, fidanzata di Silvio Berlusconi <ref target="http://tv.ilfattoquotidiano.it/2013/04/11/servizio-pubblico-parodia-di-francesca-pascale/227996/">(GUARDA IL VIDEO)</ref></p>
    <p><hi rend="#b">Cacciari: “E’ necessario avere un presidente forte”</hi><lb/>Avere una prospettiva presidenzialistica è fondamentale in questo momento storico secondo Cacciari <ref target="http://tv.ilfattoquotidiano.it/2013/04/11/servizio-pubblico-cacciari-e-necessario-avere-presidente-forte/227998/">(GUARDA IL VIDEO)</ref></p>
    <p><hi rend="#b">Battiato: “Urgenza nel cambiamento delle dirigenze”</hi><lb/>Battiato chiede un cambiamento, porre fine al nepotismo e, se necessario, tagli nei posti di dirigenza<ref target="http://tv.ilfattoquotidiano.it/2013/04/11/servizio-pubblico-battiato-urgenza-nel-cambiamento-delle-dirigenze/228000/"> (GUARDA IL VIDEO)</ref></p>
    <p><hi rend="#b">Cacciari VS Battiato sul Movimento 5 Stelle</hi><lb/>Cacciari accusa il Movimento 5 stelle: “Non è una forma di governo, non ha uno straccio di programma”. Per Battiato, da parte sua, servono “bastonate” contro alcuni degli attuali politici<ref target="http://tv.ilfattoquotidiano.it/2013/04/11/servizio-pubblico-cacciari-vs-battiato-sul-movimento-5-stelle/228002/"> (GUARDA IL VIDEO)</ref></p>
    <p><hi rend="#b">Travaglio VS Madia sul Movimento 5 Stelle</hi><lb/>Cosa vogliono i 5 stelle e cosa Berlusconi? il gioco delle alleanze, secondo Travaglio che ha un vivace scambio di vedute con l’esponente del Pd, Marianna Madia <ref target="http://tv.ilfattoquotidiano.it/2013/04/11/servizio-pubblico-travaglio-vs-madia-sul-movimento-5-stelle/228004/">(GUARDA IL VIDEO)</ref></p>
    <p><hi rend="#b">Chiesa Soprani: “Berlusconi sapeva che Ruby era minorenne”</hi><lb/>Sandro Ruotolo intervista Francesco Chiesa Soprani. In questa parte le rivelazioni dell’ex agente di Noemi Letizia su Ruby e i suoi rapporti con Silvio Berlusconi: “Ruby mi disse: ‘Guardi che qua io ho già Lele Mora, Emilio Fede e Silvio Berlusconi che si stanno occupando di me, siccome sono minorenne’ e quindi Berlusconi sa che è minorenne” <ref target="http://tv.ilfattoquotidiano.it/2013/04/11/servizio-pubblico-chiesa-soprani-olgettine-pagate-da-b-per-stare-zitte/228007/">(GUARDA IL VIDEO)</ref></p>
    <p><hi rend="#b">Chiesa Soprani: “Le olgettine pagate da B. per stare zitte”</hi><lb/>Altre rivelazioni di Francesco Chiesa Soprani sulle olgettine: da Marysthelle Polanco, rimasta in Italia per la sua gravidanza, a Barbara Guerra fino a Noemi Letizia. Tutte protagoniste del bunga bunga e di rapporti sessuali con il Cavaliere. E tutte profumatamente pagate da Berlusconi perchè tacessero. “Noemi ora si gode i soldi che ha preso”, afferma l’ex agente, che coinvolge anche il padre della ragazza. “Mi disse che aveva avuto soldi da Berlusconi, parlò di un milione di euro, ma poteva essere qualsiasi cifra”. E conferma che la Letizia ebbe rapporti da minorenne con il leader del Pdl. “E’ un segreto che mi rivelò, ma non fa male a Noemi. Fa male agli Italiani”. E aggiunge: “Berlusconi non era affatto amico del padre di Noemi” <ref target="http://tv.ilfattoquotidiano.it/2013/04/11/servizio-pubblico-chiesa-soprani-olgettine-pagate-da-b-per-stare-zitte-2/228013/">(GUARDA IL VIDEO)</ref></p>
    <p><hi rend="#b">Angela Bruno “condanna” Battiato: “Ha sbagliato”</hi><lb/>Angela Bruno, in riferimento alle battuta di Battiato sulla corruzione del sistema politico, ritiene che anche nel dire la verità bisogna ponderare le parole <ref target="http://tv.ilfattoquotidiano.it/2013/04/11/servizio-pubblico-angela-bruno-condanna-battiato-ha-sbagliato/228018/">(GUARDA IL VIDEO)</ref></p>
    <p><hi rend="#b">Blob sul turpiloquio in Parlamento</hi><lb/>Una serie di battute poco felici raccolte nel corso degli anni in Parlamento<ref target="http://tv.ilfattoquotidiano.it/2013/04/11/servizio-pubblico-angela-bruno-condanna-battiato-ha-sbagliato/228018/"> (GUARDA IL VIDEO)</ref></p>
    <p><hi rend="#b">Cacciari: “C’è un immobilismo di governo”</hi><lb/>L’impossibilità di trovare un compromesso è, secondo Cacciari, alla radice della rovina del governo e del suo immobilismo<ref target="http://tv.ilfattoquotidiano.it/2013/04/11/servizio-pubblico-cacciari-ce-immobilismo-di-governo/228023/"> (GUARDA IL VIDEO)</ref></p>
    <p><hi rend="#b">Dragoni: “I superstipendi che non conoscono crisi”</hi><lb/>Gianni Dragoni racconta lo strano caso dei superstipendi italiani: “In questi giorni le società quotate stanno pubblicando le bozze di bilancio 2012, ecco alcuni stipendi d’oro dei manager, che non conoscono crisi” <ref target="http://tv.ilfattoquotidiano.it/2013/04/11/servizio-pubblico-dragoni-superstipendi-che-non-conoscono-crisi/228025/">(GUARDA IL VIDEO)</ref></p>
    <p><hi rend="#b">Madia vs Cacciari sulla classe politica</hi><lb/>Secondo la Madia la mancanza di maggioranza è stata alla base della mancanza di riforme, auspicando un governo progressista che possa riprendere in mano l’economia del paese. Polemica vivace tra il deputato Pd e Massimo Cacciari<ref target="http://tv.ilfattoquotidiano.it/2013/04/11/servizio-pubblico-madia-vs-cacciari-sulla-classe-politica/228027/"> (GUARDA IL VIDEO)</ref></p>
    <p><hi rend="#b">La crisi a Civitanova Marche: “Non ce la facciamo più”</hi><lb/>“Quando non ti rimane più niente da fare, l’unica scelta che hai alla fine è uccidersi”. Francesca Fagnani racconta la crisi e la disperazione di Civitanova Marche<ref target="http://tv.ilfattoquotidiano.it/2013/04/11/servizio-pubblico-crisi-a-civitanova-marche-non-ce-facciamo-piu/228029/"> (GUARDA IL VIDEO)</ref></p>
    <p><hi rend="#b">Battiato: “Il male di vivere nella crisi”</hi><lb/>Il problema dell’esistenza umana al tempo della crisi secondo Battiato<ref target="http://tv.ilfattoquotidiano.it/2013/04/11/servizio-pubblico-battiato-male-di-vivere-nella-crisi/228033/"> (GUARDA IL VIDEO)</ref></p>
    <p><hi rend="#b">Battiato: “La mediocrità dell’essere umano”</hi><lb/>Battiato disquisisce sull’elettorato, la maggioranza, la mediocrità <ref target="http://tv.ilfattoquotidiano.it/2013/04/11/servizio-pubblico-battiato-mediocrita-dellessere-umano/228035/">(GUARDA IL VIDEO)</ref></p>
    <p><hi rend="#b">Crocetta: “A Battiato non fregava nulla di essere assessore”</hi><lb/>Rosario Crocetta, intervistato da Giulia Innocenzi, commenta il “caso Battiato”: “Non si dice troia a un avversario politico”. E conclude: “A Battiato non fregava nulla di essere assessore”<ref target="http://tv.ilfattoquotidiano.it/2013/04/11/servizio-pubblico-crocetta-a-battiato-non-fregava-nulla-di-essere-assessore/228037/"> (GUARDA IL VIDEO)</ref></p>
    <p><hi rend="#b">Cacciari: “C’è necessità di uguaglianza”</hi><lb/>L’attesa di uguaglianza è la maggiore aspirazione per un popolo, secondo Cacciari. Capacità politica e abilità tecnica potrebbero essere la chiave per la salvezza del paese<ref target="http://tv.ilfattoquotidiano.it/2013/04/11/servizio-pubblico-cacciari-ce-necessita-di-uguaglianza/228039/"> (GUARDA IL VIDEO)</ref></p>
    <p><hi rend="#b">Cacciari vs Madia: “La manifestazione del Pd contro la povertà? E’ una puttanata”</hi><lb/>Dura replica di Cacciari alla Madia sulla manifestazione del Pd contro la povertà, prevista per sabato 13 aprile <ref target="http://tv.ilfattoquotidiano.it/2013/04/11/servizio-pubblico-cacciari-vs-madia-manifestazione-del-pd-contro-poverta-e-puttanata/228041/">(GUARDA IL VIDEO)</ref></p>
    <p><hi rend="#b">La crisi: la triste storia di Enzo</hi><lb/>“Meglio chiedere l’elemosina che andare a rubare, come ruba lo Stato.” Enzo era un operaio, ha perso il lavoro e la casa e ora si trova costretto a vivere sulle panchine della Stazione di Bologna: “Devo fare la fine dei coniugi delle Marche?”<ref target="http://tv.ilfattoquotidiano.it/2013/04/12/servizio-pubblico-crisi-triste-storia-di-enzo/228043/"> (GUARDA IL VIDEO)</ref></p>
    <p><hi rend="#b">Lo sfogo di Enzo</hi><lb/>Enzo, in studio, ci racconta quanto sia difficile la sua vita, e di quanti come lui conducano una vita di stenti <ref target="http://tv.ilfattoquotidiano.it/2013/04/12/servizio-pubblico-sfogo-di-enzo/228047/">(GUARDA IL VIDEO)</ref></p>
    <p><hi rend="#b">Bertinotti: “Date l’incarico al M5S”</hi><lb/>“Il voto esprime una richiesta di cambiamento. La soluzione più giusta per uscire dall’impasse? Dare l’incarico a chi è vera espressione del cambiamento: il MoVimento 5 Stelle”. Così parlò Fausto Bertinotti <ref target="http://tv.ilfattoquotidiano.it/2013/04/12/servizio-pubblico-bertinotti-date-lincarico-al-m5s/228049/">(GUARDA IL VIDEO)</ref></p>
    <p><hi rend="#b">Le vignette di Vauro: dal M5S ai candidati del Colle</hi><lb/>Le spassose vignette di Vauro nel finale della puntata: dal papabile Presidente della Repubblica alle dichiarazioni di Roberta Lombardi del M5S su Giorgio Napolitano fino all’incontro tra Berlusconi e Bersani <ref target="http://tv.ilfattoquotidiano.it/2013/04/11/servizio-pubblico-vignette-di-vauro-dal-m5s-ai-candidati-del-colle/228051/">(GUARDA IL VIDEO)</ref></p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>