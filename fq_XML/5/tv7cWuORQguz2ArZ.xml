<doc sitename="Il Fatto Quotidiano" title="B. e Imu, sfottò su Twitter: &quot;Alle prime telefonate una batteria di pentole&quot; - Il Fatto Quotidiano" author="RQuotidiano" date="2013-02-03" url="http://www.ilfattoquotidiano.it/2013/02/03/b-e-imu-sfotto-su-twitter-alle-prime-telefonate-batteria-di-pentole/488171/" hostname="ilfattoquotidiano.it" description="Gli utenti di twitter commentano la proposta di Silvio Berlusconi di abolire l’Imu con l’hashtag #propostashock. La stessa tassa che, peraltro, è stata votata e approvata anche dal Pdl. Ironia, battute e sfottò intorno all’idea di abolire l’imposta decisa dal governo Monti a cui, nei tweet, non crede nessuno. E tra i tanti messaggi spicca …" categories="Cronaca" tags="Imu;PDL;Rimborso Imu;Silvio Berlusconi;X - Twitter" fingerprint="8aa496eeb9d62228">
  <main><head rend="h1">B. e Imu, sfottò su Twitter: “Alle prime telefonate una batteria di pentole”</head><graphic src="https://st.ilfattoquotidiano.it/wp-content/uploads/2013/02/twitter-imu-interna-nuova.jpg"/><p>Gli utenti di twitter commentano<ref target="http://www.ilfattoquotidiano.it/2013/02/03/elezioni-promessa-day-di-berlusconi-via-limu-al-primo-cdm/487982/"> la proposta di Silvio Berlusconi di abolire l’Imu con l’hashtag #propostashock</ref>. La stessa tassa che, peraltro, è stata votata e approvata anche dal </p><p><hi rend="#b">Pdl</hi>. Ironia, battute e sfottò intorno all’idea di abolire l’imposta decisa dal governo</p><p><hi rend="#b">Monti</hi>a cui, nei tweet, non crede nessuno. E tra i tanti messaggi spicca quello di</p><p><hi rend="#b">Gad Lerner</hi>che scrive: “Berlusconi promette di restituire l’Imu in contanti: venghino signori, venghino. Ormai è proprio ridotto a venditore da fiera di strapaese”. E pensare che</p><p><ref target="http://www.ilfattoquotidiano.it/2012/12/17/pdl-b-snobbato-dai-suoi-anche-sullimu-quagliariello-e-frattini-dove-prende-soldi/448114/#.UQ5lIU4pBrs.facebook">solo a dicembre 2012, anche i suoi lo avevano snobbato. Infatti</ref>: “In questa delicata situazione chi fa una proposta del genere deve corredarla con l’indicazione di alternative per raggiungere quegli effetti che l’Imu ha prodotto, insomma per trovare le coperture”. Nonostante questo, meno di due mesi dopo il</p><hi rend="#b">Quagliariello</hi>diceva<p><hi rend="#b">Cavaliere</hi>rilancia la stessa iniziativa, senza suscitare però l’entusiasmo degli elettori.</p><p>“#propostashock togliere dai tg sto matto che ogni volta che apre bocca fa un <hi rend="#b">casino</hi>. La domenica gli gira male?”, scrive <hi rend="#i">gronco</hi>. “Dacce 1 euro per ogni cazzata detta negli ultimi 19 anni. Altro che #Imu”, propone <hi rend="#i">Daniele</hi> e <hi rend="#i">RoCp</hi> aggiunge: “Ho capito. Lui ha votato per l’introduzione dell’<hi rend="#b">Imu</hi>, così alle elezioni poteva promettere di restituirla. E’ <hi rend="#b">diabolico</hi>“. <hi rend="#i">Gianni</hi> riassume quello che tanti utenti spiegano sulla piattaforma in altri termini (“In Italia, se riesci a prendere per il culo in qualche modo, vinci”) e chi come <hi rend="#i">stoff</hi> sottolinea gli aspetti più esilaranti della boutade dell’ex premier (“La cosa più divertente della #propostashock di #Berlusconi mi sembra quel ‘<hi rend="#b">in contanti</hi>‘”). E ancora: ”Berlusconi toglierà l’Imu e salverà le famiglie e se serve verrà a casa per combattere lo sporco impossibile”, “Risarciremo l’Imù …e alle prime cento telefonate anche una batteria di pentole”, “Via Imu, Irap e patrimoniale. In più vi rimboccheremo le coperte dopo il lattuccio caldo”. Ma c’è chi, più dell’abolizione dell’Imu, è scioccato dall’adesione di alcuni elettori alla proposta: “Non è tanto la #propostashock di #Berlusconi, che capisco benissimo, ma i ritardati che scrivono <hi rend="#b">#iostoconsilvio</hi>“, puntualizza Stefano. E poi c’è chi ricorda, con una mini rassegna stampa, <ref target="https://twitter.com/MisterGrr_/status/298045467856621568/photo/1/large">tutte le volte che l’ex premier ha promesso “meno tasse per tutti”</ref>.</p><p>Un hashtag con cui, al contrario, altri stanno commentando favorevolmente l’idea di abolire l’imposta sulla casa. “Via l’#irap, no all’umento dellì’#iva, contro la #patrimoniale, il #redditometro ed il limite al contante” esulta <hi rend="#i">Andrea</hi> e <hi rend="#i">Luca</hi> incalza: “rivolete indietro i soldi dell’#Imu? Alle elezioni dobbiamo votare @ilpdl”, mentre <hi rend="#i">Valeria</hi> commenta: “Nel nostro primo Cdm come risarcimento proporremo restituzione Imu prima casa alle famiglie #iostoconsilvio standing ovation!”. A fronte di tanto entusiasmo, <hi rend="#i">Mr. Donza</hi> ricorda a chi usa l’hashtag pro Cavaliere che “stiamo ancora aspettando il milione di posti di lavoro”.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>