<doc sitename="Il Fatto Quotidiano" title="Caso Ezio Greggio, il comico si difende. Ma il contratto con Mediaset è a rischio - Il Fatto Quotidiano" author="Luigi Franco" date="2013-05-25" url="http://www.ilfattoquotidiano.it/2013/05/25/caso-ezio-greggio-comico-si-difende-ma-contratto-con-mediaset-e-a-rischio/605282/" hostname="ilfattoquotidiano.it" description="Mentre il suo cellulare continua a squillare a vuoto, l’unico commento di Ezio Greggio arriva con un tweet. “Restituisco il tapiro al Fatto Quotidiano”, dice, ma nella breve nota linkata non affronta la questione dei compensi percepiti da Mediaset e finiti per intero all’estero: 15 milioni di euro incassati negli ultimi quattro anni con ingenti …" categories="Cronaca" tags="Agenzia delle Entrate;Ezio Greggio;Il Fatto Quotidiano;Mediaset;Montecarlo;Silvio Berlusconi;Striscia la Notizia" fingerprint="f80c986251be40a9">
  <main>
    <head rend="h1">Caso Ezio Greggio, il comico si difende. Ma il contratto con Mediaset è a rischio</head>
    <graphic src="https://st.ilfattoquotidiano.it/wp-content/uploads/2013/05/ezio-greggio-interna-nuova.jpg"/>
    <p>Mentre il suo cellulare continua a squillare a vuoto, l’unico commento di <hi rend="#b">Ezio Greggio</hi> arriva con un <hi rend="#i">tweet</hi>. “Restituisco il tapiro al <hi rend="#i">Fatto Quotidiano</hi>”, dice, ma nella breve nota linkata non affronta <ref target="http://www.ilfattoquotidiano.it/2013/05/24/ezio-greggio-tapiro-per-conduttore-stipendio-pagato-allestero/604167/">la questione dei compensi percepiti da Mediaset e finiti per intero all’estero</ref>: 15 milioni di euro incassati negli ultimi quattro anni con ingenti vantaggi fiscali, grazie alla residenza a <hi rend="#b">Montecarlo</hi>. Alla vicenda si sta interessando l’<hi rend="#b">Agenzia delle entrate</hi> che vuole vederci chiaro anche sugli 8 milioni di euro che il gruppo della famiglia <hi rend="#b">Berlusconi</hi> versa alla <hi rend="#i">Wolf Pictures Ltd</hi>, la società con sede a Dublino a cui Greggio ha venduto i diritti di immagine.</p>
    <p>Le carte raccolte dall’agenzia sono finite sul tavolo dei pm di Monza. In attesa dei risultati dell’indagine, le prime conseguenze della vicenda potrebbero esserci già a breve, in una partita tutta interna agli uffici di <hi rend="#b">Cologno Monzese</hi>, perché il contratto scadrà il prossimo agosto e dovrà essere ridiscusso. E la vicenda dei soldi all’estero potrebbe portare Mediaset a deciderne il taglio o un ridimensionamento. Del resto l’azienda ha accolto con distacco le notizie riportate dal <hi rend="#b"> Fatto</hi>, facendo trapelare solo un no comment. Per ora non sono arrivati commenti neppure da </p>
    <p><hi rend="#b">Antonio Ricci</hi>, il papà di</p>
    <p><hi rend="#i">Striscia la notizia</hi>. Il tg satirico che da 25 anni si batte contro i malcostumi italici, in ogni caso, non sta alzando le barricate a protezione del conduttore.</p>
    <p>Anzi, la breve nota di autodifesa annunciata da Greggio con un <hi rend="#i">tweet</hi> è comparsa sul sito di <hi rend="#i">Striscia</hi> sotto uno scarnissimo “riceviamo e pubblichiamo”. Seguono le parole del comico: “Restituisco il Tapiro al <hi rend="#i">Fatto Quotidiano</hi>”. L’articolo di oggi, scrive Greggio, contiene “informazioni errate, imprecise e, per certi aspetti paradossali. Ma per favore…!! Rimando il <hi rend="#b">Tapiro</hi> al mittente, in quanto si tratta di una ‘non notizia’. Da oltre 20 anni risiedo effettivamente a Monaco, come tutti sanno, e quando lavoro in Italia pago le tasse dal primo all’ultimo centesimo. Dunque, il volpino non sono io. Parafrasando Totò: io pago, io pago!!!”.</p>
    <p>Notizie imprecise, dunque, sostiene il <hi rend="#b">conduttore</hi>. Senza però fare alcun cenno su quali siano gli errori commessi dal nostro giornale. E senza entrare nel merito dei risparmi sulle tasse che gli sono garantiti dalla residenza monegasca. Eppure Greggio, nonostante risieda nel paradiso fiscale, in Italia passa parecchio tempo, per partecipare alle oltre 160 puntate all’anno di Striscia, a <hi rend="#b"> Paperissima</hi> e a programmi estivi come </p>
    <p>
      <hi rend="#b">. Greggio vuole restituire il</hi>
    </p>
    <hi rend="#i">Veline</hi>
    <p><hi rend="#b">tapiro</hi>al</p>
    <p><hi rend="#i">Fatto</hi>, ma dai commenti comparsi ieri su Internet è chiaro che in molti vorrebbero lo ricevesse proprio lui. Così quando l’inviato di</p>
    <p>
      <hi rend="#i">Striscia</hi>
    </p>
    <p><hi rend="#b">Valerio Staffelli</hi>annuncia su Twitter di avere appena consegnato un tapiro, diversi utenti gli replicano con ironia. “A Greggio? E’ lui o non è lui? – chiede per esempio @fabri20fabri -. Almeno facci sapere se è attapirato”.</p>
    <p>
      <hi rend="#b">twitter: @gigi_gno</hi>
    </p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>