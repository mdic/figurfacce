<doc sitename="Il Fatto Quotidiano" title="Il Giornale non è più famiglia Berlusconi. Ecco cosa è successo" author="F Q" date="2023-04-28" url="https://www.ilfattoquotidiano.it/2023/04/28/il-giornale-va-agli-angelucci-ufficializzata-la-vendita-del-70-delle-quote-del-quotidiano-di-cui-era-editore-paolo-berlusconi/7145500/" hostname="ilfattoquotidiano.it" description="Paolo Berlusconi e Giampaolo Angelucci hanno firmato una nota per comunicare il passaggio del 70% delle quote" categories="Media" tags="Giampaolo Angelucci;Il Giornale;Silvio Berlusconi" fingerprint="a8a03269390aca39">
  <main>
    <head rend="h1">Il Giornale va agli Angelucci, ufficializzata la vendita del 70% delle quote del quotidiano di cui era editore Paolo Berlusconi</head>
    <graphic src="https://st.ilfattoquotidiano.it/wp-content/uploads/2022/12/02/med-1200x630-25-690x362.jpg"/>
    <p><ref target="https://www.ilfattoquotidiano.it/2023/03/09/paolo-berlusconi-chiuso-laccordo-per-la-vendita-del-giornale-agli-angelucci-la-famiglia-controllera-tre-quotidiani-di-destra/7091344/">Fino a qualche settimana fa l’accordo era consolidato, ma non ufficiale.</ref> Da oggi Il Giornale è ufficialmente passato nelle mani di Giampaolo Angelucci. “PBF Srl e Finanziaria Tosinvest hanno sottoscritto il preliminare di acquisizione e vendita di azioni pari al 70% delle quote societarie di SEE Spa, società editrice di Il Giornale e della sua controllata Il giornale On Line Srl – informa una nota di Paolo Berlusconi per PBF e Giampaolo Angelucci, presidente di Finanziaria Tosinvest – L’esecuzione dell’operazione è subordinata all’avveramento di condizioni sospensive d’uso in operazioni similari”. Hanno supportato l’operazione lo studio Munari&amp;amp;Partners di Milano per la PBF e lo studio di Gravio Avvocati per la Tosinvest.</p>
    <p>Il quotidiano di via Negri quindi passa nelle mani della famiglia di imprenditori della <hi rend="#b">sanità privata</hi>, già editori di <hi rend="#b"> Libero</hi> e del</p>
    <p>
      <hi rend="#b">. Nelle mani degli Angelucci – il cui capofamiglia, Antonio, è deputato della Lega – si concentrerà quindi un</hi>
    </p>
    <hi rend="#i">Tempo</hi>
    <p><hi rend="#b">maxi-polo</hi>dell’informazione di destra, che potrebbe diventare un monopolio se andasse in porto anche la trattativa con Maurizio Belpietro per acquistare</p>
    <p>
      <hi rend="#b">.</hi>
    </p>
    <hi rend="#i">La Verità</hi>
    <p>Paolo Berlusconi, editore del <hi rend="#i">Giornale </hi>da più di trent’anni, aveva chiarito di avere “interesse a <hi rend="#b">conservare una partecipazione consistente</hi>” nell’assetto societario, “in assoluto accordo con i signori Angelucci. Da parte mia c’è un <hi rend="#b">legame affettivo</hi> e quindi ho deciso, anche per aderire a un desiderio di mio fratello Silvio dovuto soprattutto all’affetto che lui nutre per questa creatura, che lui ha salvato e poi mi ha passato nel tempo, di partecipare con una <hi rend="#b">quota di minoranza</hi>“, aveva spiegato. Confermando dunque i rumors sul fatto che inizialmente l’idea fosse quella di una <hi rend="#b">cessione al 100%</hi>, poi modificata.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>