<doc sitename="Il Fatto Quotidiano" title="Ineleggibilità Berlusconi, in piazza la manifestazione per difendere la Carta - Il Fatto Quotidiano" author="RQuotidiano" date="2013-03-23" url="http://www.ilfattoquotidiano.it/2013/03/23/ineleggibilita-in-piazza-a-roma-manifestazione-per-difendere-costituzione/540060/" hostname="ilfattoquotidiano.it" description="“Una manifestazione lunare visto che sono stato eletto sei volte”. Così Silvio Berlusconi definisce l’incontro che si è tenuto a Roma in una piazza Santi Apostoli gremita per chiedere al nuovo governo di votare l’ineleggibilità dell’ex presidente del Consiglio in nome della legge 361 del 1957. Il Cavaliere va all’attacco dalle 16 parlando dal palco …" categories="Politica" tags="Ineleggibilità;Manifestazioni;Micromega;Paolo Flores D’Arcais;PDL;Roma;Silvio Berlusconi" fingerprint="b78dd4fe5d23440c">
  <main>
    <head rend="h1">Ineleggibilità Berlusconi, in piazza la manifestazione per difendere la Carta</head>
    <graphic src="https://st.ilfattoquotidiano.it/wp-content/uploads/2013/03/berlusconi_ineleggibilità_micromega_interna-nuova.jpg"/>
    <p><ref target="http://www.ilfattoquotidiano.it/2013/03/23/berlusconi-protesta-contro-magistrati-bandiere-e-canzoni-napoletane/539954/">“Una manifestazione lunare visto che sono stato eletto sei volte”. Così Silvio Berlusconi definisce l’incontro</ref> che si è tenuto a Roma in una piazza Santi Apostoli gremita per chiedere al nuovo governo di votare l’</p>
    <p><hi rend="#b">ineleggibilità</hi>dell’ex presidente del Consiglio in nome della legge 361 del 1957. Il Cavaliere va all’attacco dalle 16 parlando dal palco di</p>
    <p><hi rend="#b">piazza del Popolo</hi>“contro l’oppressione fiscale, burocratica e giudiziaria”.</p>
    <p>
      <ref target="http://www.ilfattoquotidiano.it/2013/03/22/ineleggibilita-domani-due-piazze-due-italie/539232/">L’appuntamento di</ref>
    </p>
    <p>
      <hi rend="#b">, invece, in difesa dei principi di “giustizia e libertà” contenuti nella</hi>
    </p>
    <ref target="http://www.ilfattoquotidiano.it/2013/03/22/ineleggibilita-domani-due-piazze-due-italie/539232/">Micromega</ref>
    <p><hi rend="#b">Costituzione</hi>, è alle 17: “Si tratta di una mobilitazione necessaria – dice</p>
    <p><ref target="http://temi.repubblica.it/micromega-online/berlusconi-ineleggibile-una-battaglia-che-si-puo-vincere-tutti-in-piazza-a-roma-milano-genova-e-palermo-2/">il direttore della rivista</ref>– perché</p>
    <hi rend="#b">Paolo Flores D’Arcais</hi>
    <p><hi rend="#b">mefitici venti di inciucio</hi>ricominciano a spirare, in nome di una ‘responsabilità nazionale’ che finirebbe per gettare l’Italia nel baratro, visto che dovrebbe realizzarsi con un governo appoggiato congiuntamente da</p>
    <p><hi rend="#b">Pd</hi>e</p>
    <p><hi rend="#b">Pdl</hi>“.</p>
    <p>Quanto all’ipotesi di un esecutivo Pd-Pdl aggiunge che “questo<hi rend="#b"> ‘governissimo’</hi> del Presidente altro non è che l’’<hi rend="#b">inciucissimo’</hi> che ridurrebbe a macerie quel poco che è ancora rimasto in piedi nella vita sociale, culturale, morale del paese”. L’incontro a piazza Santi Apostoli, poi, è segno che “la battaglia per <hi rend="#b">Berlusconi ineleggibile</hi> si può vincere” e non si tratta “solo di un momento di testimonianza etica per la legalità. Perché il M5S ha dichiarato che ne farà una battaglia cruciale in Parlamento e perché <ref target="http://www.ilfattoquotidiano.it/2013/03/19/ineleggibilita-zanda-pd-pronto-votare-si-nella-giunta-per-elezioni/535087/">il capogruppo al Senato del Pd, Luigi Zanda, non solo ha firmato l’ appello di MicroMega</ref> ma ha regalato alla manifestazione, con </p>
    <p><hi rend="#b">un gesto simbolico</hi>il cui senso non può sfuggire a nessuno, cento copie della Costituzione. Più saremo, e più forte sarà l’argine contro</p>
    <p><hi rend="#b">le tentazioni dell’inciucio</hi>”.</p>
    <p>Sul palco, costituito dal pianale di un camion, c’è <hi rend="#b">Moni Ovadia</hi> che ha parlato di Berlusconi come “di un <hi rend="#b">Re Sole</hi> che non è un avversario politico perché è pieno di privilegi”. Secondo l’attore, la presenza del Cavaliere in politica “è <hi rend="#b">una patologia</hi> che si protrae da venti anni ma non per questo ciò significa che è meno grave”. A suo avviso, in questa situazione, “non c’è bisogno di un governo qualunque: da poco c’è stata l’esperienza di <hi rend="#b">Mario Monti</hi> che ci ha portato dalla recessione alla depressione”. Tra gli altri sono presenti <hi rend="#b">Furio Colombo</hi>, <hi rend="#b">Giuseppe Giulietti</hi>, il blogger del <hi rend="#i">Popolo viola</hi><hi rend="#b">Gianfranco Mascia</hi> che è tra gli organizzatori dell’iniziativa, <hi rend="#b">Vincenzo Vita</hi> e <hi rend="#b">Antonio Ingroia</hi>. Il leader di ‘Rivoluzione Civile’ crede che da piazza Santi Apostoli “si può iniziare a ripristinare la legalità, rimettendo <hi rend="#b">la Costituzione</hi> in alto e non schiacciata sotto i piedi”. “Berlusconi – ha proseguito – è la strozzatura che impedisce la democrazia completa nel Paese”. Con riferimento alla battuta che il Cavaliere gli ha riservato dalla manifestazione di piazza del Popolo (“Ingroia? In <hi rend="#b">Val D’Aosta</hi> indagherà sugli stambecchi”, ha detto), il magistrato ha replicato che l’ex premier “non si libererà così facilmente dalle inchieste della magistratura”. Molti dei manifestanti avevano la Costituzione in mano. Ci sono anche piccoli gruppi di attivisti 5 Stelle, provenienti da diverse città.</p>
    <p>Ai microfondi di <hi rend="#i">SkyTg24</hi>, Flores d’Arcais ha commentato: ”Questa volta c’è un <hi rend="#b">Parlamento</hi> con la giunta delle elezioni e con il <hi rend="#b">M5S</hi> si possono cambiare le cose. Se il Pd sceglierà al legge piuttosto che l’inciucio, Berlusconi uscirà dal Parlamento. Se una legge è stata stuprata per 19 anni in Parlamento non è giusto continuare a stuprarla. Senza Berlusconi cambierebbe la situazione politica italiana e dovrebbe nascere una destra civile e non una basata sulla potenza finanziaria e mediatica incompatibile con al democrazia”. E riferito a piazza del Popolo piena, d’Arcais ha commentato: “Anche Hitler riempiva le piazze”.</p>
    <p>Ma la manifestazione non si è tenuta solo a Roma e a <hi rend="#b">Milano</hi> in <hi rend="#b">Piazza Cairoli</hi> c’erano 300 persone. Personaggi della società civile e della politica milanese si sono ritrovati per leggere articoli della Costituzione in uno degli appuntamenti cosiddetti “francescani” anche a <hi rend="#b">Palermo, Roma e Genova</hi>. Numerosi i cartelli esposti, dedicati soprattutto al leader del <hi rend="#b">Pdl</hi>: “Berlusconi sei<hi rend="#b"> impresentabile</hi> per la politica, non per il tribunale”, “Art.1 Berlusca fatti processare”, “Berlusconi legittimo impedimento? Sì, a governare”. Numerose le persone che hanno preso la parola durante le due ore della manifestazione “auto organizzata” da semplici cittadini “per il rispetto della legge e dunque l’estromissione definitiva di Berlusconi dal Parlamento”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>