<doc sitename="Il Fatto Quotidiano" title="Il bollettino medico sulle condizioni di Berlusconi: &quot;Infezione polmonare. Ha da tempo una leucemia&quot;" author="F Q" date="2023-04-06" url="https://www.ilfattoquotidiano.it/2023/04/06/silvio-berlusconi-bollettino-medico-condizioni/7122811/" hostname="ilfattoquotidiano.it" description="A oltre 24 ore dal ricovero in terapia intensiva, arriva la prima comunicazione ufficiale di Zangrillo" categories="Politica" tags="Alberto Zangrillo;Leucemia;Silvio Berlusconi" fingerprint="cdb6da74bb07402d">
  <main>
    <head rend="h1">Silvio Berlusconi, il bollettino: “Ha la leucemia e infezione polmonare”. Il fratello Paolo: “Migliora”. Durante il Cdm chiama Meloni e Salvini</head>
    <graphic src="https://st.ilfattoquotidiano.it/wp-content/uploads/2023/04/06/berlusconi-san-raffaele-1200x630.jpg"/>
    <p><hi rend="#b">Silvio Berlusconi</hi> è ricoverato in <hi rend="#b">terapia intensiva</hi> all’ospedale San Raffaele di Milano per curare <hi rend="#b">un’infezione polmonare</hi> conseguenza di un forte indebolimento generale provocato da una <hi rend="#b">leucemia cronica</hi> di cui soffre da tempo. La diagnosi sarebbe vecchia di almeno due anni, stando a quanto riportano le agenzie, ma non è stata resa nota fino ad oggi. Berlusconi è vigile e sembra <hi rend="#b">rispondere alle terapia</hi>, tanto da poter avere il modo di sentire i vertici del suo partito e salutare telefonicamente <hi rend="#b">Giorgia Meloni</hi> e <hi rend="#b">Matteo</hi><hi rend="#b">Salvini</hi>. A fare chiarezza sulle condizioni del leader di Forza Italia, dopo ore in cui si sono rincorse voci su una malattia del sangue, è il primo bollettino medico diffuso nel pomeriggio dai medici. “Siamo più sollevati,<hi rend="#b"> c’è un miglioramento</hi>. Siamo fiduciosi”, ha detto ai cronisti il fratello Paolo uscendo dall’ospedale. Alcune fonti vicine a Berlusconi confermano all’<hi rend="#i">Ansa</hi> che “l’ex premier starebbe reagendo in <hi rend="#b">modo positivo</hi> alla <hi rend="#b">terapia antibiotica</hi> decisa per curare la polmonite insorta negli scorsi giorni”. In giornata la premier Meloni ha chiamato il leader di Forza Italia esprimendogli il suo <hi rend="#b">incoraggiamento</hi> e facendogli gli auguri di <hi rend="#b">pronta guarigione</hi>. Berlusconi ha poi telefonato durante la riunione del <hi rend="#b">Consiglio dei ministri</hi>, parlando proprio con la presidente del Consiglio e con Salvini. “È la telefonata <hi rend="#b">più bella</hi> che potessi ricevere”, ha commentato il leader della Lega.</p>
    <p><hi rend="#b">Il bollettino medico –</hi> Berlusconi è in ospedale per la <hi rend="#b">“cura di un’infezione polmonare”</hi> che “si inquadra nel contesto di una <hi rend="#b">condizione ematologica</hi> cronica” di cui “è <hi rend="#b">portatore</hi> da tempo”. Il professore <hi rend="#b">Alberto Zangrillo</hi>, medico personale dell’ex premier, e <hi rend="#b">Fabio Ciceri</hi>, primario delle unità di Ematologia e Trapianto di midollo osseo e Oncoematologia, hanno diffuso una nota nella quale hanno spiegato che <ref target="https://www.ilfattoquotidiano.it/2023/04/06/leucemia-mielomonocitica-cronica-cose-la-forma-rara-che-ha-colpito-silvio-berlusconi/7122874/">Berlusconi ha la “ leucemia mielomonocitica cronica” (leggi qui che cos’è)</ref>, malattia di cui è stata “accertata la </p>
    <p>
      <hi rend="#b">persistente</hi>
    </p>
    <p>
      <hi rend="#b">fase</hi>
    </p>
    <p><hi rend="#b">cronica</hi>” e “l’assenza di caratteristiche evolutive in</p>
    <p><hi rend="#b">leucemia acuta</hi>“. La “strategia terapeutica”, continua la nota, “prevede la cura dell’infezione polmonare, un trattamento specialistico</p>
    <p><hi rend="#b">citoriduttivo</hi>mirato a limitare gli</p>
    <p><hi rend="#b">effetti negativi</hi>dell’</p>
    <p><hi rend="#b">iperleucocitosi patologica</hi>e il ripristino delle</p>
    <p><hi rend="#b">condizioni cliniche</hi>preesistenti”.</p>
    <p><hi rend="#b">Le parole del fratello Paolo –</hi> “Abbiamo la consapevolezza che è <hi rend="#b">curato nel migliore dei modi</hi>, poi c’è il bollettino medico che è stato emesso e spiega tutta la situazione quindi siamo <hi rend="#b">fiduciosi</hi>“, ha commentato Paolo, il fratello di Silvio Berlusconi, uscendo dall’ospedale San Raffaele dopo aver fatto visita al leader di Fi. “Siamo veramente consapevoli che è curato nel migliore dei modi”, ha ribadito. “Anche questa volta mio fratello <hi rend="#b">ne uscirà più forte di prima</hi>“, ha concluso Paolo Berlusconi. Poco dopo è uscito dall’ospedale anche il figlio <hi rend="#b">Pier</hi><hi rend="#b">Silvio</hi>, che sorridendo ai cronisti prima di salire in auto e lasciare il San Raffaele ha dichiarato: “<hi rend="#b">È un leone</hi>“.</p>
    <p><hi rend="#b">“Un incoraggiante miglioramento” –</hi> A causare il ricovero della scorsa settimana sarebbe stata proprio la leucemia, che potrebbe essere una causa dell’infezione polmonare da cui è scaturita la necessità di essere assistito in terapia intensiva, dove segue le terapie ed è <hi rend="#b">“vigile”</hi>. <ref target="https://www.ilfattoquotidiano.it/2023/04/06/silvio-berlusconi-ha-una-leucemia-chemioterapia-situazione-complessa-ma-stabile/7122278/">Berlusconi è sottoposto a chemioterapia e, a quanto era filtrato in mattinata da fonti sanitarie, la situazione è “complessa ma stabile“</ref>. Nel pomeriggio invece è trapelato che le condizioni dell’ex premier “registrano oggi un </p>
    <p>
      <hi rend="#b">incoraggiante</hi>
    </p>
    <p><hi rend="#b">miglioramento</hi>rispetto a ieri. Sebbene la situazione imponga la massima prudenza, l’ex premier starebbe reagendo in modo positivo alla terapia antibiotica”, ha riferito l’</p>
    <p><hi rend="#i">Ansa</hi>da fonti vicino al presidente. “La forma di leucemia cronica da cui è affetto da tempo – riferiscono le stesse fonti – peraltro non sarebbe rara per soggetti</p>
    <p><hi rend="#b">della sua età</hi>e viene normalmente trattata con</p>
    <p>
      <hi rend="#b">terapie poco</hi>
    </p>
    <p><hi rend="#b">invasive</hi>, consentendo una qualità della vita pressoché normale”. Resta la</p>
    <p><hi rend="#b">preoccupazione</hi>per le complicazioni innescate dalla malattia, particolarmente debilitanti per un</p>
    <p><hi rend="#b">86enne</hi>che, oltretutto, due anni fa ha già affrontato e superato una</p>
    <p><hi rend="#b">polmonite bilaterale</hi>dovuta al</p>
    <p><hi rend="#b">Covid-19</hi>.</p>
    <p><hi rend="#b">Le visite in ospedale: anche Dell’Utri –</hi> La figlia Marina, i figli Luigi e Pier Silvio e il fratello Paolo anche oggi hanno fatto visita al San Raffaele, dove è costante la presenza della compagna <hi rend="#b">Marta Fascina</hi> al fianco di Berlusconi. Anche <hi rend="#b">Marcello</hi><hi rend="#b">Dell’Utri</hi> ha fatto visita al leader di Forza Italia. L’ex senatore è arrivato insieme al presidente di Mediaset, <hi rend="#b">Fedele</hi><hi rend="#b">Confalonieri</hi>, viaggiando su due auto separate. Poi, insieme hanno percorso a piedi il vialetto che conduce al <hi rend="#b">settore Q1</hi>, dove si trova ricoverato l’ex premier. Sempre insieme hanno lasciato la struttura percorrendo a piedi un breve tratto di strada, poi i due si sono salutati e sono saliti nuovamente su due macchine diverse. “C’è preoccupazione però siamo <hi rend="#b">ottimisti</hi>“, ha detto Confalonieri parlando ai cronisti. Poco dopo le ore 18 al San Raffaele è arrivato l’amministratore delegato del Monza, <hi rend="#b">Adriano</hi><hi rend="#b">Galliani</hi>.</p>
    <p><hi rend="#b">La telefonata ai leader di Fi –</hi> Giovedì mattina, come comunicato da <hi rend="#b">Forza Italia</hi>, ha telefonato al coordinatore nazionale <hi rend="#b">Antonio Tajani</hi> e ha parlato con il capogruppo alla Camera <hi rend="#b">Paolo Barelli</hi>, con il vice presidente del Senato <hi rend="#b">Maurizio Gasparri</hi>: “Ha rivolto un affettuoso saluto e ha raccomandato il massimo impegno in <hi rend="#b">Parlamento</hi>, al governo e in Forza Italia perché ‘Il Paese ha bisogno di noi!’”. Tutti, si legge nella nota di Forza Italia, “gli hanno assicurato che non mancheranno di essere più <hi rend="#b">attenti</hi>, ligi e presenti nel seguire le sue indicazioni, in attesa che si ristabilisca presto e torni a essere il combattente di sempre”. Una telefonata, ha sottolineato Barelli nelle ore successive, che <hi rend="#b">“non era un commiato”</hi>. L’ex presidente del Consiglio, hanno sostenuto fonti del partito, ha <hi rend="#b">“lavorato”</hi> fino a mercoledì sera all’interno del reparto dove è con lui fin dal primo momento <hi rend="#b">Marta Fascina</hi>, compagna di vita e deputata azzurra.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>