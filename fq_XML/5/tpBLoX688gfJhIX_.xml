<doc sitename="Il Fatto Quotidiano" title="Berlusconi in terapia intensiva, in visita tutti i familiari e Licia Ronzulli (che però resta fuori) - Il Fatto Quotidiano" author="F Q" date="2023-04-05" url="https://www.ilfattoquotidiano.it/2023/04/05/berlusconi-in-terapia-intensiva-tutti-i-familiari-in-visita-ce-anche-ronzulli-che-resta-fuori/7121931/" hostname="ilfattoquotidiano.it" description="“È stabile, è una roccia, ce la farà anche stavolta. Il suo umore? Il nostro è buono&quot;, dice il fratello Paolo" categories="Cronaca" tags="Licia Ronzulli;Paolo Berlusconi;San Raffaele;Silvio Berlusconi" fingerprint="7dbb5b4c494e4535">
  <main><head rend="h1">Berlusconi in terapia intensiva, in visita tutti i familiari e Licia Ronzulli (che però resta fuori)</head><graphic src="https://st.ilfattoquotidiano.it/wp-content/uploads/2023/02/22/berlusconi_ok-e1677086628253-690x362.jpg"/><p>“<ref target="https://www.ilfattoquotidiano.it/2023/04/05/berlusconi-in-terapia-intensiva-il-fratello-paolo-e-una-roccia-ce-la-fara-anche-questa-volta/7121913/">È stabile, è una roccia, ce la farà anche stavolta</ref>. Il suo umore? Il nostro è buono”, dice il fratello Paolo. Oltre a lui, all’ospedale San Raffaele di Milano – </p><p><ref target="https://www.ilfattoquotidiano.it/2023/04/05/silvio-berlusconi-ricoverato-terapia-intensiva-gravi-problemi-polmonari/7121185/">dove</ref>– sono arrivati i cinque figli dell’ex premier, la compagna</p><hi rend="#b">Silvio Berlusconi</hi>è stato ricoverato in terapia intensiva per un’infezione polmonare<p><hi rend="#b">Marta Fascina</hi>e la capogruppo di</p><p><hi rend="#b">Forza Italia</hi>al Senato</p><p><hi rend="#b">Licia Ronzulli</hi>. Che però è dovuta rimanere fuori dalla stanza: i familiari, infatti, sono gli unici autorizzati a visitarlo. A differenza di quanto appreso in un primo momento, non verrà diffuso un</p><p><hi rend="#b">bollettino medico</hi>in serata, ma tutto è rimandato a giovedì.</p><p>Intanto, nel coro di attestati di vicinanza da parte di tutto il mondo politico, risaltano le parole critiche di <hi rend="#b">Carlo Calenda</hi> a <hi rend="#i">Metropolis</hi>, sulla web tv di <hi rend="#i">Repubblica</hi>: “C’è un elettorato ampio, vasto, che <hi rend="#b">si è rotto le scatole</hi> del modo in cui ha fatto politica anche Berlusconi. Lui ha vinto perchè ha detto che <hi rend="#b">dall’altro lato ci sono i comunisti</hi> e ha vinto perchè ha inaugurato, insieme al leaderismo, la politica contro gli altri. Per cui il problema è non far vincere gli altri piuttosto che governare. E questo ha determinato un<hi rend="#b"> bipolarismo muscolare</hi> che poi è diventato bipopulismo”, dice il leader di Azione.</p><p>In serata il professore <hi rend="#b">Alberto Zangrillo</hi>, medico di Berlusconi, ha lasciato l’ospedale San Raffaele. Poco prima Zangrillo era uscito dal padiglione Q1 – dove si trova Berlusconi – attraversando il cortile dell’ospedale per raggiungere il padiglione con il suo ufficio. <hi rend="#b">Uscendo non ha voluto rilasciare dichiarazioni</hi> ai cronisti presenti: “Andate a dormire”, le uniche parole di Zangrillo.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>