<doc sitename="Il Fatto Quotidiano" title="&quot;Silvio Berlusconi mi mostrò una bandiera ‘vi piace?’ Dissi ‘è del Portogallo?’ Mi guardò come un marziano... Era di Forza Italia”: la gaffe di dj Ringo - Il Fatto Quotidiano" author="F Q" date="2024-08-25" url="https://www.ilfattoquotidiano.it/2024/08/25/silvio-berlusconi-mi-mostro-una-bandiera-vi-piace-dissi-e-del-portogallo-mi-guardo-come-un-marziano-era-di-forza-italia-la-gaffe-di-dj-ringo/7668488/" hostname="ilfattoquotidiano.it" description="&quot;Silvio Berlusconi mi mostrò una bandiera ‘vi piace?’ Dissi ‘è del Portogallo?’... Era quella di Forza Italia!&quot;" categories="Trending News" tags="Forza Italia;Pier Silvio Berlusconi;Radio;Silvio Berlusconi;Virgin Radio" fingerprint="7a0148e7f1472639">
  <main>
    <p><hi rend="#b">Dj Ringo</hi> ha 63 anni una vita passata in radio e in discoteca, ha conosciuto personaggi famosissimi al locale cult di Milano, l’Hollywood, e di qualcuno è anche diventato amico. Direttore e voce storica di <hi rend="#b">Virgin Radio</hi> e torna a settembre con il suo programma <hi rend="#b">Revolver</hi> e in tv con “<hi rend="#b">Drive Up” sui motori che dal 2018 conduce con Alessia Ventura su Italia Uno</hi>. Forse non tutti sanno che c’è una affettuosa amicizia che lega Ringo a <hi rend="#b">Pier Silvio Berlusconi, amministratore delegato del gruppo Mediaset</hi>.</p>
    <p>“Ci siamo conosciuti all’Hollywood- ha raccontato a <hi rend="#i">Il Messaggero</hi> – dove veniva a ballare. Mi presentò anche suo padre.<hi rend="#b"> Un giorno, mentre ad Arcore giocavamo a calcetto con le guardie del corpo</hi>, Silvio ci fermò e ci mostrò una bandiera: ‘Vi piace?’. Io dissi una cazzata: ‘È quella del Portogallo?’. Mi guardò come un marziano: ‘Ringo, è quella del mio partito, Forza Italia’”.</p>
    <p>Tra gli aneddoti più divertenti che il Dj ricorda c’è quella sul<hi rend="#b"> Senatur Umberto Bossi</hi>: “Ad Arcore veniva spesso. All’improvviso mentre facevamo una partita, il piccolo Teo, l’unico sopravvissuto di tutti i cani della villa ammazzati con le polpette avvelenate, lo azzannò al polpaccio. Gli fece due buchi così, perse tanto sangue”.</p>
  </main>
  <comments/>
</doc>