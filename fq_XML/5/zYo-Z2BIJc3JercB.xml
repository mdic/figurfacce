<doc sitename="Il Fatto Quotidiano" title="De Gregorio: &quot;Berlusconi? Lo compatisco. E so la verità sui fondi neri&quot; - Il Fatto Quotidiano" author="Fabrizio d'Esposito" date="2013-08-16" url="http://www.ilfattoquotidiano.it/2013/08/16/de-gregorio-berlusconi-compatisco-e-so-verita-sui-fondi-neri/685240/" hostname="ilfattoquotidiano.it" description="Era un’estate fa e Sergio De Gregorio masticò a lungo, e con molto anticipo, lo stesso pensiero di fondo che si legge tra le righe della dichiarazione di Napolitano dell’altro giorno: chiedere a B. il passo indietro dalla politica. De Gregorio, già senatore dipietrista poi berlusconiano, aveva maturato la decisione di collaborare con i pm …" categories="Politica" tags="Frank Agrama;Hong Kong;Processo Mediaset;Sergio De Gregorio;Silvio Berlusconi" fingerprint="6aa915a5806d3c0d">
  <main><head rend="h1">De Gregorio: “Berlusconi? Lo compatisco. E so la verità sui fondi neri”</head><graphic src="https://st.ilfattoquotidiano.it/wp-content/uploads/2013/08/sergio-de-gregorio-interna-nuova.jpg"/><p>Era un’estate fa e<hi rend="#b"> Sergio De Gregorio</hi> masticò a lungo, e con molto anticipo, lo stesso pensiero di fondo che si legge tra le righe della <ref target="http://www.ilfattoquotidiano.it/2013/08/14/napolitano-a-berlusconi-accetti-sentenza-e-sostenga-letta-grazia-aspetto-richiesta/684075/">dichiarazione di Napolitano dell’altro giorno: chiedere a B. il passo indietro dalla politica</ref>. </p><p><ref target="http://www.ilfattoquotidiano.it/2013/02/28/berlusconi-indagato-de-gregorio-mi-diede-tre-milioni-per-passare-con-lui/515581/">, aveva maturato la decisione di</ref></p><hi rend="#b">De Gregorio</hi>, già senatore dipietrista poi berlusconiano<p><ref target="http://www.ilfattoquotidiano.it/2013/06/26/compravendita-senatori-bocchino-berlusconi-voleva-candidare-lavitola/638386/">collaborare con i pm di</ref>. Quella del biennio 2007-8, per far cadere</p><hi rend="#b">Napoli</hi>nell’inchiesta su una compravendita di parlamentari<p><hi rend="#b">Prodi</hi>, in cui il</p><p><hi rend="#b">Cavaliere</hi>potrebbe essere rinviato a giudizio per corruzione. De Gregorio disse: “Abbiamo esagerato, Berlusconi farebbe bene a ritirarsi come ho fatto io”.</p><p><hi rend="#b">De Gregorio, servirebbe più di una grazia.</hi><lb/>Ma lei pensa davvero che Napolitano possa concedere la grazia?</p><p><hi rend="#b">Se B. paga il prezzo altissimo fissato dal Colle.</hi><lb/>Con la grazia si indignerebbe il mondo intero. Alla fine non la darà. La vedo complicata e mi creda su un punto.</p><p><hi rend="#b">Quale?</hi><lb/>Dentro di me potrei mobilitare sentimenti di rivalsa e di odio verso Berlusconi.</p><p><hi rend="#b">Niente mobilitazione, invece.</hi><lb/>Provo commiserazione per lui, come per me stesso. Sta uscendo di scena nel modo peggiore. La sua è una battaglia impossibile.</p><p><hi rend="#b">Se avesse ascoltato le sue parole un anno fa.</hi><lb/>Gli scrissi una lettera. Andiamo via tutti.</p><p><hi rend="#b">Un voce nel deserto, come il Battista profeta.</hi><lb/>Dietro l’angolo, per B., c’è ancora un mondo: Napoli, Ruby e altre inchieste.</p><p><hi rend="#b">Un mondo di guai, cui lei ha dato il suo contributo.</hi>Io ho sbagliato e pagherò. Mi sono ritirato, faccio una vita da monaco.</p><p><hi rend="#b">Il monaco De Gregorio ha parlato ai pm di Napoli anche di un episodio che riguarda i diritti tv Mediaset.</hi><lb/>La mancata rogatoria a Hong Kong dei magistrati di Milano, nel 2007.</p><p><hi rend="#b">Fondi neri per milioni di euro riconducibili a Frank Agrama, condannato con B. per i diritti tv Mediaset.</hi><lb/>Centinaia di milioni di euro. Una montagna enorme di soldi con una triangolazione tra Stati Uniti, Hong Kong e Italia. Il processo ha cristallizzato solo una parte minima dei fondi neri di Mediaset.</p><p><hi rend="#b">Lei aiutò B. a fermare i pm, così ha raccontato.</hi><lb/>Sì. E credo che ci sia un’indagine in corso. Non so se a Milano o Napoli.</p><p><hi rend="#b">Lei fu avvisato dal console italiano a Hong Kong.</hi><lb/>Mi mandò un fax con le intestazioni cancellate.</p><p><hi rend="#b">Cosa scriveva il console?</hi><lb/>Mi informava che i pm Fabio De Pasquale e Sergio Spadaro erano stati a Hong Kong e avevano sequestrato una mole di documenti a due società di Agrama, socio di Berlusconi. Avevano interrogato anche delle persone.</p><p><hi rend="#b">Perché il console aveva tutta questa premura?</hi><lb/>Sosteneva che i magistrati non avessero le autorizzazioni. Infatti quelle carte non sono poi confluite nel processo.</p><p><hi rend="#b">Anche grazie a lei.</hi><lb/>Io mi attivai subito. Misi a disposizione l’uomo De Gregorio e le sue relazioni. E sbagliai ancora una volta. Berlusconi e Ghedini non sapevano nulla, appresero tutto da me. Fui stimolato a partire per Hong Kong.</p><p><hi rend="#b">Fu stimolato lei solo?</hi><lb/>Partimmo in quattro. Io e altri tre senatori del Pdl: Ferruccio Saro, Valerio Carrara e Giulio Marini. Erano al corrente della mia missione. Fondai anche l’associazione Italia-Hong Kong. La mia presenza lì non fu sporadica.</p><p><hi rend="#b">Solerzia e fedeltà.</hi><lb/>A Roma feci presente all’ambasciatore cinese che non si poteva trattare così l’allora capo dell’opposizione, di cui già si parlava come futuro premier.</p><p><hi rend="#b">L’ambasciatore convenne?</hi><lb/>Saltò sulla sedia quando gli riferii di quanto accaduto a Hong Kong, regione ad amministrazione autonoma della Cina.</p><p><hi rend="#b">La Cina capì.</hi><lb/>Ci fu una cena a Palazzo Grazioli tra B. e l’ambasciatore.</p><p><hi rend="#b">Lei non andò.</hi><lb/>Berlusconi me lo chiese. Ma la questione era delicatissima e gli risposi: “Hai già Valentino Valentini (parlamentare tuttofare di B., ndr) come traduttore, basta lui”.</p><p><hi rend="#b">Il più era fatto.</hi><lb/>Non so se furono le mie pressioni, ma quegli atti acquisiti dai pm senza autorizzazione non finirono mai nel processo. Ci fu pure un carteggio con il ministro della Giustizia.</p><p><hi rend="#b">Era Mastella, allora.</hi><lb/>Esatto.</p><p><hi rend="#b">Manovre su manovre.</hi><lb/>Un terremoto di guai.</p><p><hi rend="#b">A settembre ne arrivano altri.</hi><lb/>La nostra udienza a Napoli per la compravendita è il 16 settembre, ma credo che si deciderà tutto il 23 ottobre, sia per il mio patteggiamento (un anno e 8 mesi, <hi rend="#i">ndr</hi>), sia per il rinvio a giudizio di B.</p><p><hi rend="#b">Lei aspetta.</hi><lb/>Le mie pene le offro al Padreterno. Si ricordi però che siamo tutti colpevoli.</p><p><hi rend="#b">Come disse Troisi a Savonarola: “Adesso me lo segno”, arrivederci.</hi></p><p><hi rend="#i">da Il Fatto Quotidiano del 15 agosto </hi></p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>