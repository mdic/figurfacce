<doc sitename="Il Fatto Quotidiano" title="Servizio pubblico, &quot;Mamma, ho perso il partito&quot;: ospiti Vendola e Boldrin - Il Fatto Quotidiano" author="RQuotidiano" date="2013-05-09" url="http://www.ilfattoquotidiano.it/2013/05/09/servizio-pubblico-mamma-ho-perso-partito-ospiti-vendola-e-boldrin/588450/" hostname="ilfattoquotidiano.it" description="Nasce il governo Letta e Pd e Pdl siedono insieme sui banchi del governo. Chi ha votato il centrosinistra, dunque, vede la sua parte politica decidere insieme allo schieramento di Silvio Berlusconi. E vale lo stesso per gli elettori di centrodestra. “Mamma, ho perso il partito” è il titolo della nuova puntata di Servizio Pubblico, la …" categories="Media" tags="Angelo Panebianco;Michele Boldrin;Michele Santoro;Nichi Vendola;PD;PDL;Serena Dandini;Servizio Pubblico;Silvio Berlusconi" fingerprint="48c7f296854bc536">
  <main>
    <head rend="h1">Servizio pubblico, “Mamma, ho perso il partito”: ospiti Vendola e Boldrin</head>
    <graphic src="https://st.ilfattoquotidiano.it/wp-content/uploads/2012/10/santoro-interna-nuova1.jpg" alt="Michele Santoro"/>
    <p>Nasce il governo Letta e <hi rend="#b">Pd</hi> e <hi rend="#b">Pdl</hi> siedono insieme sui banchi del governo. Chi ha votato il centrosinistra, dunque, vede la sua parte politica decidere insieme allo schieramento di <hi rend="#b">Silvio Berlusconi</hi>. E vale lo stesso per gli elettori di centrodestra. “Mamma, ho perso il partito” è il titolo della nuova puntata di <hi rend="#b">Servizio Pubblico</hi>, la trasmissione di <hi rend="#b">Michele Santoro</hi> in onda giovedì 9 maggio su <hi rend="#i">La7</hi> e in <ref target="http://tv.ilfattoquotidiano.it/servizio-pubblico-la-diretta-streaming/">diretta streaming su </ref><hi rend="#i"> ilfattoquotidiano.it </hi>alle ore 21.10. </p>
    <p>Ospiti in studio il presidente della Regione Puglia <hi rend="#b">Nichi Vendola</hi>, il politologo <hi rend="#b">Angelo Panebianco</hi>, la senatrice del Pd <hi rend="#b">Francesca Puglisi</hi>, <hi rend="#b">Michele Boldrin</hi> di Fermare il declino e <hi rend="#b">Serena Dandini</hi>. Ci sarà anche <hi rend="#b">Antonio Venturino</hi>, vice presidente vicario dell’Assemblea siciliana, che ha “divorziato” dal Movimento 5 Stelle ed <ref target="http://www.ilfattoquotidiano.it/2013/05/09/m5s-dal-blog-di-grillo-cartellino-rosso-per-venturini-fuori-dal-movimento/588485/">è stato definito “pezzo di merda” da Beppe Grillo perchè “si è tenuto i soldi” senza riconsegnare parte dell’indennità come da regolamento interno</ref>. </p>
    <p>Durante la trasmissione gli spettatori potranno interagire sui temi del dibattito <ref target="http://www.ilfattoquotidiano.it/2012/10/23/servizio-pubblico-come-provare-democrazia-liquida-con-liquid-feedback/391248/">attraverso </ref><hi rend="#b"> Liquid Feedback</hi>. </p>
    <p><hi rend="#i">Servizio Pubblico</hi>sarà trasmesso anche su serviziopubblico.it, sulla piattaforma Web de</p>
    <p><hi rend="#i">La7</hi>, Youtube e in diretta su</p>
    <p><hi rend="#b">Radio Radicale</hi>.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>