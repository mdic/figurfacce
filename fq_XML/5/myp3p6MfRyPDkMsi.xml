<doc sitename="Il Fatto Quotidiano" title="Mazzuca stacca la spina a Berlusconi. &quot;Il governo potrebbe cadere anche oggi&quot; - Il Fatto Quotidiano" author="David Marceddu" date="2011-11-07" url="http://www.ilfattoquotidiano.it/2011/11/07/mazzuca-stacca-spina-berlusconi-governo-potrebbe-cadere-anche/168966/" hostname="ilfattoquotidiano.it" description="Il governo potrebbe cadere oggi, onorevole? “La situazione è molto tesa, potrebbe anche succedere. Il premier è andato a Milano" categories="Emilia Romagna" tags="Bologna;Crisi di Governo;Filippo Berselli;Giancarlo Mazzuca;Giuliano Cazzola;Governo di Larghe Intese;Isabella Bertolini;PDL;Silvio Berlusconi" fingerprint="fd89636d5102c63d">
  <main>
    <head rend="h1">Mazzuca stacca la spina a Berlusconi. “Il governo potrebbe cadere anche oggi”</head>
    <p><ref target="http://www.ilfattoquotidiano.it/wp-content/uploads/2011/11/mazzuca_pp_er.jpg"/>Il governo potrebbe cadere oggi, onorevole? “La situazione è molto tesa, <graphic src="http://www.ilfattoquotidiano.it/wp-content/uploads/2011/11/mazzuca_pp_er.jpg" title="mazzuca_pp_er"/></p>
    <p><hi rend="#b">potrebbe anche succedere</hi>. Il premier è andato a Milano, ma il momento fa molto pensare”.</p>
    <p><hi rend="#b">Giancarlo Mazzuca</hi>, uno dei deputati del</p>
    <p><hi rend="#b">Pdl</hi>che nei giorni scorsi aveva espresso dubbi sull’opportunità che l’esperienza di</p>
    <p><hi rend="#b">Silvio Berlusconi</hi>come premier andasse avanti, a</p>
    <p><hi rend="#i">il fattoquotidiano.it</hi>esprime i suoi dubbi sulla tenuta del governo e sulla stessa possibilità che superi la giornata di oggi. A una domanda riguardo al voto di domani, martedì, sul</p>
    <p><hi rend="#b">Rendiconto dello Stato</hi>,</p>
    <p>
      <hi rend="#b">l’ex direttore del</hi>
    </p>
    <p><hi rend="#i">Quotidiano Nazionale</hi>chiarisce: “Io voto a favore, ma vediamo anche che cosa succede oggi perché quella odierna sarà una giornata decisiva. Poi, domani, vedremo un po’. Bisognerà capire come sarà il quadro domattina – spiega Mazzuca, che poi riferendosi alla situazione difficile delle borse di questo lunedì mattina prosegue –, perché mi sembra che</p>
    <p><hi rend="#b">di ora in ora</hi>la suituazione stia cambiando, anche a livello economico”.</p>
    <p>Mazzuca non cambia idea neppure sulle scelte che il <hi rend="#i">premier</hi> dovrà prendere nelle prossime giornate, se non, appunto, nelle prossime ore: “Resto dell’idea che il <hi rend="#b">governo debba allontanarsi</hi> e che sia necessario fare <hi rend="#b">un ricambio molto in fretta</hi>. Questo anche nella persona del premier”.</p>
    <p>Così, dopo una domenica in cui sono andate aumentando le tensioni dentro la maggioranza, e anche dentro la cerchia più ristretta del Presidente del Consiglio si consigliano le dimissioni per non arrivare a una sfiducia, le parole di Mazzuca annullano ogni dubbio sulla possibilità che il Cavaliere possa andare avanti.</p>
    <p>Mazzuca assicura comunque che resta nel Pdl. Voterà ancora a favore di questo governo, ma, proprio come il suo collega bolognese <hi rend="#b">Giuliano Cazzola (</hi>l’altra dissidente emiliana è <hi rend="#b">Isabella Bertolini</hi>), una volta caduto il governo non vorrà sentire parlare di elezioni anticipate. Per lui il futuro sono le alleanze ampie per un nuovo esecutivo: “Con un <hi rend="#b">governo di larghe intese</hi> si poterebbero prendere delle <hi rend="#b">scelte impopolari</hi> che l’emergenza richiede. Quindi sarei aperto a tutti per cercare di portare avanti quelle riforme, prima di eventuali elezioni anticipate”.</p>
    <p>Di parere opposto il senatore <hi rend="#b">Filippo Berselli</hi>, numero uno del Pdl in Emilia Romagna e presidente della Commissione Giustizia al Senato: “Se Berlusconi cade si va a elezioni. Al Senato infatti se il Pdl e la Lega Nord non voglino appoggiare un governo tecnico i numeri non ci sarebbero . E poi come fanno a governare con un programma che deve accontentare tutti, da Casini a Vendola”. E i provvedimenti disciplinari per i dissidenti della sua regione? “Non è il coordinamento regionale che se ne interessa, e poi aspettiamo il voto di domani e non facciamo un processo alle intenzioni”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>