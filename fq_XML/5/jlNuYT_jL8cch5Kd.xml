<doc sitename="Il Fatto Quotidiano" title="Super Dario Bros (22-28 ottobre) - Il Fatto Quotidiano" author="RMisfatto" date="2011-10-30" url="http://www.ilfattoquotidiano.it/2011/10/30/super-dario-bros-22-28-ottobre/167411/" hostname="ilfattoquotidiano.it" description="Sabato 22 Ottobre Ue, l’Italia sceglie la carta delle pensioni. A tutti quelli che vorrebbero andarci, il Governo darà un bel due di picche. Ancora scontro tra Confindustria e Palazzo Chigi. Del resto a Berlusconi interessa solo un’impresa: quella di arrivare al 2013. Domenica 23 Ottobre La conferenza stampa Sarkozy-Merkel sembrava la più classica delle …" categories="Misfatto" tags="Altero Matteoli;Angela Merkel;Dario Vergassola;Nicolas Sarkozy;Pensioni;Silvio Berlusconi" fingerprint="e326e32571e5c70f">
  <main>
    <head rend="h1">Super Dario Bros (22-28 ottobre)</head>
    <p>Ue, l’Italia sceglie la carta delle pensioni. A tutti quelli che vorrebbero andarci, il Governo darà un bel due di picche.</p>
    <p>Ancora scontro tra Confindustria e Palazzo Chigi. Del resto a Berlusconi interessa solo un’impresa: quella di arrivare al 2013.</p>
    <p>
      <hi rend="#b">Domenica 23 Ottobre</hi>
    </p>
    <p><hi rend="#b"/>La conferenza stampa Sarkozy-Merkel sembrava la più classica delle barzellette: c’era un francese, una tedesca, ma quello che ha fatto ridere tutti è stato l’italiano.</p>
    <p>Ultimatum di Bruxelles all’Italia: “Vi diamo tre giorni”. “Scaduto il tempo, uscite dall’Europa con le mani in alto”.</p>
    <p>
      <hi rend="#b">Lunedì 24 Ottobre</hi>
    </p>
    <p><hi rend="#b"/>Il Consiglio dei Ministri è iniziato con oltre un’ora di ritardo perché Berlusconi era impegnato in un vertice a tre. Non si conoscono i nomi delle due ragazze.</p>
    <p>Oggi Napolitano ha ascoltato le opposizioni. Che evidentemente parlavano nel sonno.</p>
    <p>
      <hi rend="#b">Martedì 25 Ottobre</hi>
    </p>
    <p><hi rend="#b"/>Ad agosto Gheddafi scrisse a Berlusconi per chiedergli una mano. Voleva ricambiare il bacio.</p>
    <p>Berlusconi annuncia: “Tutti in pensione a 67 anni”. Allora lui a 75 cosa ci fa ancora lì?</p>
    <p>
      <hi rend="#b">Mercoledì 26 Ottobre</hi>
    </p>
    <p><hi rend="#b"/>Il Premier vola a Bruxelles con una lettera. Anche se Romano e Schifani suggerivano un pizzino.</p>
    <p>Nel documento presentato dal Governo previsti anche licenziamenti più facili. E pare che il primo possa essere quello di Tremonti.</p>
    <p>
      <hi rend="#b">Giovedì 27 Ottobre</hi>
    </p>
    <p><hi rend="#b"/>Infrastrutture. Il ponte sullo stretto non si farà. La mozione dell’Idv, infatti, è passata con il parere favorevole del governo. Contrari solo il Ministro Matteoli e la ‘Ndrangheta.</p>
    <p>Si apre la faglia nel PDL, lettera anonima a Berlusconi: “Dimettiti”. Pisanu e Scajola si affrettano a dire che non sono stati loro. Secondo me, hanno la coda di faglia…</p>
    <p>
      <hi rend="#b">Venerdì 28 Ottobre</hi>
    </p>
    <p><hi rend="#b"/>Di Pietro: “Si possono creare le condizioni per una maggioranza di governo alternativa di breve durata”. Se vuole che duri poco, basta affidare tutto al Pd.</p>
    <p>Imprese. Firmato l’accordo, Edison diventa francese. Da domani anche i sui lavoratori cominceranno a ridere di Berlusconi.</p>
    <p>da <hi rend="#i">Il Fatto Quotidiano </hi><hi rend="#b">del 30 ottobre 2011</hi></p>
    <p>
      <hi rend="#b">di Dario Vergassola con la collaborazione di Dario Tiano </hi>
    </p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>