<doc sitename="Il Fatto Quotidiano" title="Il terremoto dell'Aquila tre anni dopo. Numeri e frasi da non dimenticare - Il Fatto Quotidiano" author="Francesca Lombardi" date="2012-04-06" url="http://www.ilfattoquotidiano.it/2012/04/06/terremoto-dellaquila-anni-dopo-numeri-frasi-dimenticare/202814/" hostname="ilfattoquotidiano.it" description="I numeri del terremoto dell’Aquila 10,6 i miliardi di euro stanziati (10,5 di fonte pubblica) di cui 2,9 miliardi per l’emergenza e i restanti 7,7 miliardi per la ricostruzione: 5,7 sono ancora da utilizzare; 833 milioni le risorse utilizzate per il progetto “C.a.s.e” (complessi antisismici sostenibili ed ecocompatibili) su 19 aree. Gli appartamenti sono 4.449 …" categories="Cronaca" tags="L’Aquila;Silvio Berlusconi;Terremoto" fingerprint="6dac7e3438dbc834">
  <main>
    <head rend="h1">Il terremoto dell’Aquila tre anni dopo. Numeri e frasi da non dimenticare</head>
    <p>
      <ref target="http://www.ilfattoquotidiano.it/wp-content/uploads/2012/04/berlusconi_laquila_interna.jpg">
        <graphic decoding="async" class="size-full wp-image-202816" title="berlusconi_l'aquila_interna" src="http://www.ilfattoquotidiano.it/wp-content/uploads/2012/04/berlusconi_laquila_interna.jpg" alt="" width="295" height="152"/>
      </ref>
    </p>
    <graphic src="http://www.ilfattoquotidiano.it/wp-content/uploads/2012/04/berlusconi_laquila_interna.jpg" title="berlusconi_l'aquila_interna"/>
    <p>
      <hi rend="#b">I numeri del terremoto dell’Aquila</hi>
    </p>
    <p>10,6 i miliardi di euro stanziati (10,5 di fonte pubblica) di cui 2,9 miliardi per l’emergenza e i restanti 7,7 miliardi per la ricostruzione: 5,7 sono ancora da utilizzare;</p>
    <p>833 milioni le risorse utilizzate per il progetto “C.a.s.e” (complessi antisismici sostenibili ed ecocompatibili) su 19 aree. Gli appartamenti sono 4.449 e al 6 marzo 2012 ospitavano 12.969 persone;</p>
    <p>284 milioni erogati per il progetto “Map” (moduli abitativi provvisori). Si tratta di 3.535 strutture che accolgono 7.202 ospiti (al 6 marzo 2012)</p>
    <p>1400 immobili di interesse culturale coinvolti dal sisma (900 chiese e 500 edifici)</p>
    <p>38% le macerie pubbliche rimosse dal 6 aprile 2009</p>
    <p>67.459 il numero dei senzatetto del terremoto (il 70% nel Comune dell’Aquila); 45mila quelli del sisma in Friuli Venezia Giulia del 1976 e 32mila quelli della scossa del 1997 in Marche e Umbria.</p>
    <p>33.700 le persone non ancora rientrate nelle proprie abitazioni.</p>
    <p><hi rend="#b">COSA CAMBIA – </hi><ref target="http://www.ilfattoquotidiano.it/2012/04/06/il-ministro-barca-a-laquila-in-estate-i-piani-per-ricostruire/202656/">Fine del commissariamento a giugno, accelerazione delle pratiche per le ristrutturazioni e rigore nella scelta delle ditte a cui saranno affidati i lavori. Questa la strategia del ministro per la Coesione territoriale Fabrizio Barca per rilanciare la città</ref>. Il ministro ha firmato un’ordinanza del governo per “uscire dalla fase straordinaria e avviare l’amministrazione ordinaria della ricostruzione”. I documenti per il ripristino delle abitazioni inagibili della periferia, ha assicurato, saranno esaminati entro agosto e le ditte a cui verranno affidati i lavori di ricostruzione del centro storico dovranno essere iscritte a una “lista bianca” in Prefettura come garanzia contro le infiltrazioni della criminalità organizzata. Per chi non rispetterà i tempi di chiusura dei cantieri sono previste sanzioni. Le macerie degli edifici pubblici, infine, saranno rimosse entro la fine del 2012.</p>
    <p>
      <hi rend="#b">Le frasi del terremoto</hi>
    </p>
    <p>«Il terremoto in Abruzzo è stato un dolore, una cosa lancinante e lacerante. Tutte le storie che mi sono venute addosso sono state drammatiche. L’ho promesso sulle bare: non lasceremo mai sola questa Regione.»<hi rend="#b"> Silvio Berlusconi</hi>, 10 aprile 2009</p>
    <p>«La fase dell’emergenza è terminata. Ora inizia quella dell’assistenza e della ricostruzione.»<hi rend="#b"> Guido Bertolaso</hi>,13 aprile 2009</p>
    <p>«La sfida è passare dall’emergenza all’eccellenza e fare in due anni dell’Abruzzo una regione modello»<hi rend="#b"> Ferruccio Fazio</hi>, ministro della Salute, 25 giugno 2009</p>
    <p>«Non abbiamo dato solo le case, ma riattivato il processo produttivo»<hi rend="#b"> Renato Schifani</hi>, presidente del Senato, 23 settembre 2009</p>
    <p>«A L’Aquila in questo momento la mafia c’è.»<hi rend="#b"> Alfredo Rossini</hi>, procuratore capo di L’Aquila, 5 marzo 2010</p>
    <p>«L’Aquila è diventata una città simbolo del nostro Paese e delle nostre capacità organizzative.»<hi rend="#b"> Silvio Berlusconi</hi>, 6 aprile 2010</p>
    <p>(da F.Pelini, <hi rend="#i">“L’Aquila, scene da un terremoto. Disastri e grandi eventi all’ombra delle cricche”</hi> in <hi rend="#i">“MalaItalia. Dalle mafia alla cricca e oltre”</hi>, Almanacco Guanda 2010)</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>