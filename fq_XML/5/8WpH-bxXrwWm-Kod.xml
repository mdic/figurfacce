<doc sitename="Il Fatto Quotidiano" title="Comizio Pdl, Berlusconi contestato a Brescia. Ma in tv va in onda un'altra realtà - Il Fatto Quotidiano" author="Loretta Napoleoni" date="2013-05-11" url="http://www.ilfattoquotidiano.it/2013/05/11/comizio-pdl-berlusconi-contestato-a-brescia-ma-su-rete4-va-in-onda-unaltra-realta/591265/" hostname="ilfattoquotidiano.it" description="Due Italie a confronto oggi a Brescia per il comizio di Silvio Berlusconi. Palese è la spaccatura: da una parte il Popolo della Libertà, esiguo rispetto al passato, dall’altra la nebulosa della protesta, più corposa, più determinata e più intelligente che mai. Un’ora prima dell’arrivo di Silvio Berlusconi sotto il palco sventolano le bandiere, ma …" categories="Cronaca" tags="Brescia;PDL;Silvio Berlusconi" fingerprint="cdad402cd9086235">
  <main>
    <head rend="h1">Comizio Pdl, Berlusconi contestato a Brescia. Ma in tv va in onda un’altra realtà</head>
    <graphic src="https://st.ilfattoquotidiano.it/wp-content/uploads/2013/05/brescia_manifestazione_berlusconi_interna-nuova.jpg"/>
    <p><ref target="http://www.ilfattoquotidiano.it/2013/05/11/manifestazione-pdl-brescia-piazza-spaccata-fischi-e-applausi-per-berlusconi/591135/">Due Italie a confronto oggi a Brescia per il comizio di Silvio Berlusconi</ref>. Palese è la spaccatura: da una parte il </p>
    <p><hi rend="#b">Popolo della Libertà</hi>, esiguo rispetto al passato, dall’altra la nebulosa della</p>
    <p><hi rend="#b">protesta</hi>, più corposa, più determinata e più intelligente che mai. Un’ora prima dell’arrivo di Silvio Berlusconi sotto il palco sventolano le bandiere, ma di gente ce ne è poca, riempiono poco più di un quarto della piazza. In fondo alla piazza invece la</p>
    <p><hi rend="#b">folla di chi protesta</hi>cresce. Dal terrazzino di un amico che si affaccia su piazza del Duomo osservo il servizio d’ordine di Berlusconi manovrare l’</p>
    <p><hi rend="#b">antisommossa</hi>. Spingono i poliziotti verso gli anti-berlusconiani, vorrebbero che li cacciassero dalla piazza ma sono tanti, troppo. Si cerca</p>
    <p><hi rend="#b">la provocazione</hi>ma nessuno degli anti-berlusconiani raccoglie. Inizia invece una sorta di</p>
    <p><hi rend="#b">ruba-bandiera</hi>, quelle con sopra il logo del Popolo della Libertà vengono facilmente strappate di mano ai</p>
    <p><hi rend="#b">fan di Silvio</hi>e finiscono in una pila al centro della piazza. La gente le calpesta, molti le stracciano, alcuni bambini con i pattini ai piedi cercano di andarci sopra.</p>
    <p>Arrivano <hi rend="#b">Brunetta e Formigoni</hi> i fischi e gli slogan: <hi rend="#b">evasori, ladri, parassiti</hi> si alzano come un boato. <ref target="http://tv.ilfattoquotidiano.it/2013/05/11/contestazioni-al-comizio-pdl-brunetta-scortato-quali-fischi-abbasso-fascisti/232052/">Scortato dal servizio d’ordine Brunetta stringe qualche mano</ref>, ma si vede che è confuso, non si aspettava una piazza dove la maggioranza è l’opposizione, e così imbocca il palco sbagliato, quello della stampa. </p>
    <p>Sul monitor attaccato al palco viene proiettato il video<hi rend="#b"> della vita e dei successi di Silvio Berlusconi</hi>. Dalle foto in bianco e nero di<hi rend="#b"> lui bambino</hi> con l’amata madre si passa a quelle delle <hi rend="#b">vallette di Mediaset</hi>, degli sceneggiati e varietà delle sue televisioni. Rifletto che in qualsiasi altro paese occidentale una cosa del genere farebbe inorridire l’elettorato, e infatti la protesta nella metà della piazza ormai isolata dall’antisommossa esplode: <hi rend="#b">“Evasori, evasori, evasori”</hi>, grida la folla. Poi arriva Berlusconi e con lui c’è Alfano, il ministro dell’Interno. Anche questo, <ref target="http://www.ilfattoquotidiano.it/2013/05/11/manifestazione-pdl-alfano-sara-a-brescia-bindi-e-vicepremier-grave-sua-presenza/590778/">la presenza del vice premier ad un comizio contro la magistratura</ref>, sarebbe inaudito in un qualsiasi paese occidentale. Il <hi rend="#b">boato di protesta</hi> è talmente potente da sovrastare i microfoni, non si riesce a sentire nulla, solo chi è a ridosso del palco capta le sue parole.</p>
    <p>I miei amici accendono<hi rend="#b"> la televisione</hi>, <hi rend="#b">Retequattro</hi> manda in onda in tempo reale il comizio e noi ci accorgiamo che le telecamere sono posizionate in modo tale da tagliare fuori metà della piazza e cancellare le voci della protesta. E’ surreale ma abbiamo l’impressione di trovarci di fronte a <hi rend="#b">due realtà separate</hi>. Quella <hi rend="#b">fuori della finestra</hi> e quella <hi rend="#b">dentro il televisore</hi>.</p>
    <p>Benvenuti in Italia dove ormai si è persa la<hi rend="#b"> percezione della realtà</hi> e dove <hi rend="#b">due nazioni</hi>, <hi rend="#b">due popoli</hi> si scontrano a <hi rend="#b">colpi di comunicazione</hi>. Ma la piazza questa volta io ce l’ho davanti e posso vedere ciò che succede. L’atmosfera è tesa come quella dei vecchi <hi rend="#b">anni ’70</hi>, la polizia pronta con i manganelli. Ma questa volta a protestare non sono ragazzini del liceo e giovani universitari, c’è tanta<hi rend="#b"> gente con i capelli bianchi</hi>, signore <hi rend="#b">borghesi di mezza età</hi>. E infatti lo scontro fisico non c’è.</p>
    <p>La televisione continua ad inquadrare <hi rend="#b">giovanissimi sostenitori di Silvio</hi> che gridano il suo nome come a un <hi rend="#b">concerto pop</hi>. Anche la demografia è dualista: i più maturi contro, i più giovani a favore. <hi rend="#b">E’ questa l’Italia?</hi> E la risposta è “no”. Me ne accorgo alla fine del comizio quando i sostenitori del Popolo della Libertà vengono raccolti dai pullman parcheggiati fuori. Come scritto nelle loro bandiere arrivavano da tutto il nord est, pochi erano quelli di Brescia. I bresciani sono quelli che continuano a <hi rend="#b">protestare in piazza</hi>, a gridare i loro slogan anche quando Berlusconi e la sua claque sono ormai lontani.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>