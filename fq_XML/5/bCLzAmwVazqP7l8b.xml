<doc sitename="Il Fatto Quotidiano" title="Berlusconi: &quot;La cura Monti non ha dato frutti. Ci aspettiamo di essere richiamati&quot; - Il Fatto Quotidiano" author="RQuotidiano" date="2012-01-20" url="http://www.ilfattoquotidiano.it/2012/01/20/berlusconi-cura-monti-dato-frutti-aspettiamo-essere-richiamati/185313/" hostname="ilfattoquotidiano.it" description="”La cura non ha dato alcun frutto: ci aspettiamo di essere richiamati”. Lo ha detto Silvio Berlusconi oggi a Milano al termine dell’udienza Mills a proposito del governo tecnico di Mario Monti. “Il Pdl non è in caduta libera ma è in caduta tutta la politica”, ha aggiunto l’ex premier rispondendo alla domanda se fosse …" categories="Politica" tags="Governo;Mario Monti;Silvio Berlusconi;Tribunali" fingerprint="ad8c1a07568c41ad">
  <main>
    <head rend="h1">Berlusconi: “La cura Monti non ha dato frutti. Ci aspettiamo di essere richiamati”</head>
    <p><ref target="http://www.ilfattoquotidiano.it/wp-content/uploads/2011/12/Berlusconi_interna1.jpg"/>”La cura non ha dato alcun frutto: ci aspettiamo di essere richiamati”. Lo ha detto <graphic src="http://www.ilfattoquotidiano.it/wp-content/uploads/2011/12/Berlusconi_interna1.jpg" title="Berlusconi_interna"/></p>
    <p><hi rend="#b">Silvio Berlusconi</hi>oggi a Milano al termine dell’udienza Mills a proposito del governo tecnico di</p>
    <p><hi rend="#b">Mario Monti</hi>. “Il Pdl non è in caduta libera ma è in caduta tutta la politica”, ha aggiunto l’ex premier rispondendo alla domanda se fosse preoccupato dei sondaggi relativi al Pdl. “La politica – ha aggiunto – non ha colpa”, perché sta dentro vecchie regole dei padri costituenti.</p>
    <p>”Abbiamo scelto il male minore cheè stato quello di sostenere il governo tecnico, perché c’è stato un attacco ossessivo nei confronti del nostro governo e del suo presidente a cui si addebitavano le colpe per gli spread e la crisi delle Borse e ci siamo fatti da parte. E’ l’Europa che e’ in crisi e sta mettendo in crisi tutto il mondo – ha spiegato l’ex premier – nessuno capisce più cosa voglia questo vecchio continente che è assolutamente superato nella concorrenza dall’Oriente”.</p>
    <p>Secondo Berlusconi, “la Cina in quattro anni mette in campo una forza lavoro pari alle quattro grandi potenze europee, una forza lavoro che lavora 12 ore al giorno e il sabato e non è sindacalizzata”. E poi, sempre rivolto ai cronisti, ha aggiunto: “Voi pensate se queste sono condizioni nelle quali noi possiamo resistere senza nessun governo che pensi a mettere in campo delle difese adeguate che possono essere dazi, che possono essere trattative con questi paesi, che possa essere una moneta sostenuta da una banca centrale”.</p>
    <p>Questa, ha proseguito ancora, “è una situazione che credo nessun governo possa arrivare a cambiare”. E poi sull’Italia: “Questa situazione ha fatto sì che c’è un esercito del 45% degli italiani che sono indecisi e si domandano per chi votare e cosa votare e se vale la pena di votare”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>