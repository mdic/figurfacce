<doc sitename="Il Fatto Quotidiano" title="Escort, Csm apre fascicolo per il trasferimento del pm barese Laudati - Il Fatto Quotidiano" author="RQuotidiano" date="2013-02-11" url="http://www.ilfattoquotidiano.it/2013/02/11/escort-csm-apre-fascicolo-per-trasferimento-del-pm-barese-laudati/495986/" hostname="ilfattoquotidiano.it" description="Con cinque voti a favore il Csm ha aperto la procedura sul trasferimento d’ufficio per incompatibilità del procuratore di Bari Antonio Laudati. Il pm è accusato dalla procura di Lecce di aver aiutato Silvio Berlusconi e l’imprenditore barese Paolo Tarantini a eludere le indagini sulle escort. Tra i magistrati ha espresso voto contrario solo il laico del Pdl …" categories="Giustizia" tags="Antonio Laudati;Csm;Escort;Gianpaolo Tarantini;Procura di Bari;Silvio Berlusconi" fingerprint="e8e6b0f151ff33c">
  <main>
    <head rend="h1">Escort, Csm apre fascicolo per il trasferimento del pm barese Laudati</head>
    <graphic src="https://st.ilfattoquotidiano.it/wp-content/uploads/2013/02/laudati-interna-nuova1.jpg" alt="Antonio Laudati"/>
    <p>Con cinque voti a favore il <hi rend="#b">Csm</hi> ha aperto la procedura sul<hi rend="#b"> trasferimento</hi> d’ufficio per incompatibilità del procuratore di Bari <hi rend="#b">Antonio Laudati</hi>. Il pm è accusato dalla procura di Lecce di aver aiutato <hi rend="#b">Silvio Berlusconi</hi> e l’imprenditore barese <hi rend="#b">Paolo Tarantini</hi> a eludere le indagini sulle<hi rend="#b"> escort</hi>. Tra i magistrati ha espresso voto contrario solo il laico del Pdl<hi rend="#b"> Nicolò Zanon</hi>. Poco più di un anno fa il Csm aveva archiviato l’esposto del pm barese <hi rend="#b">Pino Scelsi</hi> che <ref target="http://www.ilfattoquotidiano.it/2012/09/25/inchiesta-escort-procuratore-di-bari-laudati-indagato-per-favoreggiamento-a-berlusconi/363370/">accusava Laudati di aver rallentato la sua inchiesta sulle escort</ref> portate nelle residenze di <hi rend="#b">Silvio Berlusconi</hi>, quando era a capo del governo, <ref target="http://www.ilfattoquotidiano.it/2011/09/20/caso-escort-il-procuratore-laudati-indagato-a-lecce-avrebbe-ostacolato-linchiesta/158635/">e di aver affidato a una “aliquota” Gdf un’indagine parallela</ref> per controllare il lavoro dei sostituti. Ma </p>
    <p><ref target="http://www.ilfattoquotidiano.it/2012/11/15/pg-di-bari-al-csm-%E2%80%9Claudati-lasci-procura%E2%80%9D/415655/">quel fascicolo è stato riaperto nel novembre scorso</ref>a seguito degli sviluppi dell’inchiesta di Lecce, che vede Laudati accusato di</p>
    <p><hi rend="#b">favoreggiamento</hi>di Berlusconi e Tarantini, e di</p>
    <p><hi rend="#b">abuso d’ufficio</hi>per aver indagato illecitamente due pm del suo stesso ufficio, Scelsi e</p>
    <p><hi rend="#b">Desirè Digeronimo</hi>.</p>
    <p>In questi mesi la Commissione ha compiuto una sorta di pre-istruttoria, ascoltando il procuratore generale di Bari, <hi rend="#b">Antonio Pizzi</hi>, e i pm <hi rend="#b">Pasquale Drago, Anna Maria Tosto e Giorgio Lino Bruno</hi>. Ora però partirà l’indagine vera e propria, il cui primo atto sarà la convocazione di Laudati perché possa difendersi, anche con l’assistenza di un collega o di un avvocato, dalle contestazioni che gli vengono mosse. Solo al termine degli accertamenti che saranno ritenuti necessari, la Commissione deciderà se proporre al plenum il trasferimento del procuratore o una nuova archiviazione.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>