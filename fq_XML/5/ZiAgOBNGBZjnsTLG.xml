<doc sitename="Il Fatto Quotidiano" title="Le Pen, endorsement per B.: 'E' l'unico che parla dei diktat di Bruxelles' - Il Fatto Quotidiano" author="Alessio Pisanò" date="2013-01-09" url="http://www.ilfattoquotidiano.it/2013/01/09/marine-pen-endorsement-per-b-lunico-a-parlare-dei-diktat-di-bruxelles/465247/" hostname="ilfattoquotidiano.it" description="Mentre la campagna elettorale entra nel suo vivo, Silvio Berlusconi incassa un endorsement inaspettato: secondo Marine Le Pen, leader del partito di estrema destra francese Front National, “Berlusconi è positivo, perché è l’unico ad aprire un dibattito sulla libertà dell’Italia, sull’indipendenza dai diktat di Bruxelles“. Per carità, ammette, “certi suoi atteggiamenti gli nuocciono” ma “questo …" categories="Mondo" tags="Bruxelles;Francia;Front National;Marine Le Pen;Silvio Berlusconi;Unione Europea" fingerprint="9f9ec63c1fff87af">
  <main>
    <head rend="h1">Le Pen, endorsement per B.: ‘E’ l’unico che parla dei diktat di Bruxelles’</head>
    <graphic src="https://st.ilfattoquotidiano.it/wp-content/uploads/2013/01/le-pen-interna-nuova.jpg" alt="Marine Le Pen"/>
    <p>Mentre la campagna elettorale entra nel suo vivo, <hi rend="#b">Silvio Berlusconi</hi> incassa un <hi rend="#i">endorsement</hi> inaspettato: secondo <ref target="http://www.ilfattoquotidiano.it/2012/07/07/francia-successo-di-marine-pen-da-alla-testa-del-padre-e-piccolo-borghese/287131/"> Marine Le Pen, leader del partito di estrema destra francese Front National</ref>, “Berlusconi è positivo, perché è l’unico ad aprire un dibattito sulla libertà dell’</p>
    <p><hi rend="#b">Italia</hi>, sull’indipendenza dai diktat di</p>
    <p><hi rend="#b">Bruxelles</hi>“. Per carità, ammette, “certi suoi atteggiamenti gli nuocciono” ma “questo non è importante, quello che conta è il dibattito sui margini di libertà, sulla democrazia, sulle vere scelte indipendenti che può fare l’Italia. E oggi Berlusconi è l’unico a mettere in discussione l’</p>
    <p><hi rend="#b">Unione europea</hi>e l’euro”. Insomma per la Le Pen è “vota</p>
    <p><hi rend="#b">Silvio</hi>“.</p>
    <p>Alla tradizionale cerimonia degli auguri alla stampa di inizio anno del <hi rend="#i">Front National</hi>, partito di estrema destra in ascesa alle ultime elezioni presidenziali francesi, i giornalisti ci sono andati sicuri di portare a casa qualche dichiarazione di fuoco in perfetto stile “<hi rend="#i">lepeniano</hi>” e, almeno quelli italiani, non sono stati delusi. Secondo la leader del Fn, nonostante qualche “frase” (gli insulti ai magistrati?) ed “atteggiamento” (il <hi rend="#b"> Rubygate</hi>?), il </p>
    <p><hi rend="#b">Cavaliere</hi>è sicuramente “positivo”, e questo in nome di quello che può (ancora) fare molto per l’</p>
    <p><hi rend="#b">Italia</hi>in termini di “democrazia” e “libertà”. ”In Italia non ci sono responsabili politici che rimettono in discussione il modello imposto dai tecnocrati di Bruxelles”, ha detto la Le Pen. “Sono stata in Italia un anno fa e sono rimasta sorpresa dal dibattito politico. Molti temi cruciali vengono occultati”.</p>
    <p>Il Front National è storicamente un partito estremista ed euroscettico che vede in Bruxelles e nell’Unione europea stessa come l’origine di molti dei mali dei cittadini francesi e non solo. L’anima del Front National si riassume nei concetti di <hi rend="#b">nazionalismo</hi>, destra sociale, <hi rend="#b">anti-globalizzazione</hi> e <hi rend="#b">populismo</hi>. Ma chi è Marine Le Pen? Come suggerisce il nome, è figlia d’arte del più noto<hi rend="#b"> Jean-Marie Le Pen</hi></p>
    <p><ref target="http://www.ilfattoquotidiano.it/2011/03/14/quegli-strani-intrecci-tra-la-lega-e-i-gruppi-dellestrema-destra-europea/97550/">, ex presidente del Front National</ref>e uno degli uomini politici più contestati sul palcoscenico europeo. E’ succeduta al padre nel 2011 riuscendo a risollevare le sorti del partito caduto dall’11,3% al 4,3% anche a causa della</p>
    <p><hi rend="#b">deriva antisemita</hi>che aleggiava sotto la precedente conduzione ormai indigesta alla destra francese.</p>
    <p>Oltre al nazionalismo alla vena razzista, la Le Pen condivide con il padre la carica di eurodeputato a Bruxelles e <hi rend="#b">Strasburgo</hi>. Strano per due politici così euroscettici? Sì se si pensa allo stipendio che incassano grazie all’Europa che contestano, ma no a guardare il gruppo in cui risiedono, ovvero quello dei non iscritti, il contenitore che racchiude i membri di quei partiti che non hanno accettato, o non sono stati accettati, dalle principali famiglie politiche europee. Parliamo di formazioni estremiste come il <hi rend="#i">Jobbik Magyarországért Mozgalom</hi> in <hi rend="#b">Ungheria</hi>, il <hi rend="#i">British National Party</hi> in<hi rend="#b"> Gran Bretagna</hi>, il <hi rend="#i">Vlaams Belang</hi> in <hi rend="#b">Belgio</hi> e il <hi rend="#i">Partij voor de Vrijheid</hi> nei <hi rend="#b">Paesi Bassi</hi> (il <ref target="http://www.ilfattoquotidiano.it/2012/03/19/parlamento-europeo-condanna-sito-anti-immigrati-geert-wilders/198647/">Partito della Libertà di Geert Wilders</ref>). Insomma, una ‘compagnia’ di tutto rispetto.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>