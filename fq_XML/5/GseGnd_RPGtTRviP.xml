<doc sitename="Il Fatto Quotidiano" title="L'ex rettore Roversi Monaco (Carisbo) batte Giavazzi ed entra nel cda di Mediobanca - Il Fatto Quotidiano" author="RQuotidiano" date="2011-10-28" url="http://www.ilfattoquotidiano.it/2011/10/28/lex-rettore-roversi-monaco-carisbo-batte-giavazzi-ed-entra-nel-cda-di-mediobanca/167067/" hostname="ilfattoquotidiano.it" description="Fabio Roversi Monaco siederà nel consiglio di amministrazione di Mediobanca. La lista presentata dalla Fondazione Carisbo ha ottenuto in" categories="Emilia Romagna" tags="Banche;Fabio Roversi Monaco;Francesco Giavazzi;Massoneria;Mediobanca;Silvio Berlusconi;Telecom;Unicredit" fingerprint="d9c7f61c6d3b4a10">
  <main>
    <head rend="h1">L’ex rettore Roversi Monaco (Carisbo) batte Giavazzi ed entra nel cda di Mediobanca</head>
    <p><ref target="http://www.ilfattoquotidiano.it/wp-content/uploads/2011/10/roversi.jpg"/>Fabio Roversi Monaco siederà nel consiglio di amministrazione di Mediobanca. La lista presentata dalla<graphic src="http://www.ilfattoquotidiano.it/wp-content/uploads/2011/10/roversi.jpg" title="roversi"/></p>
    <p><hi rend="#b">Fondazione Carisbo</hi>ha ottenuto in assemblea, ha informato il notaio</p>
    <p><hi rend="#b">Carlo Marchetti</hi>, 82 mln di voti, contro i 61 mln (i voti corrispondono alle azioni) della lista presentata dallo studio Trevisan, che ne ha ottenuti 61 mln. I fondi avevano candidato l’economista</p>
    <p><hi rend="#b">Francesco Giavazzi</hi>.</p>
    <p>La lista di maggioranza, presentata da <hi rend="#b">Unicredit</hi>, ha ottenuto 423 mln di voti. La lista presentata dallo studio Trevisan per il collegio sindacale ha invece ottenuto la nomina dei candidati, essendo priva di concorrenza, poichè i candidati delle Fondazioni avevano ritirato la loro disponibilità, dopo l’intervento della Consob che aveva chiarito che sussiste un rapporto di collegamento tra Fondazione <hi rend="#b">Cariverona</hi> e Unicredit, che ha presentato la lista di maggioranza. Il presidente del collegio sindacale sarà quindi <hi rend="#b">Natale Freddi</hi>, candidato dallo studio <hi rend="#b">Trevisan </hi>per conto di una serie di investitori istituzionali. La Fondazione Cariverona, socio al 3,1%, non ha partecipato all’assemblea.</p>
    <p>72 anni, ex <hi rend="#b">rettore dell’Università di Bologna</hi> dal 1985 al 2000, appartenente alla loggia massonica bolognese Zamboni-De Rolandis (ha sempre dichiarato di esserne uscito nel 1985, quando sale alla guida dell’ateneo), Roversi Monaco è uno di quelli che fino a poco tempo fa poteva essere considerato un “<hi rend="#b">onni-presidente</hi>”.</p>
    <p>Il suo curriculum, pieno di cariche e onorificenze, fa impressione. Professore di diritto giovanissimo, dal 1978 al 2006 è stato direttore della Scuola di specializzazione in studi sull’amministrazione pubblica. È stato presidente della Fiera di Bologna dal 2008 fino a pochi mesi fa. È presidente del Segretariato Europeo per le Pubblicazioni Scientifiche e della casa editrice Bononia University Press. È a capo del consorzio interuniversitario <hi rend="#b">AlmaLaurea</hi>, presidente dell’Accademia pianistica internazionale di Imola e dell’Orchestra Mozart di Bologna. Gli sono state conferite <hi rend="#b">21 lauree </hi><hi rend="#i"> honoris causa </hi>qua e la per il mondo e una serie di decorazioni che vanno da Cavaliere di Gran Croce a cavaliere dell’Ordine al Merito Re Abdulaziz di seconda classe dal </p>
    <p><hi rend="#b">Regno dell’Arabia Saudita</hi>.</p>
    <p>Ma soprattutto Roversi Monaco è membro del cda di <hi rend="#b">Telecom Italia Media</hi> e di Alleanza Toro SpA. Inoltre, forse non sarà un economista, ma da presidente del <hi rend="#b">Mandarin Capital partners</hi>,<hi rend="#b"/>lo scorso hanno, con il leader cinese <hi rend="#b">Wen Jiabao</hi> e <hi rend="#b">Silvio Berlusconi</hi>, l’ex rettore ha firmato per l’apertura di un secondo fondo <hi rend="#i">private equity</hi> da 1,2 miliardi di euro (o sarebbe meglio dire <hi rend="#b">10 miliardi di renminbi </hi>cinesi), uno strumento finanziario che è il più importante ponte nelle relazioni economiche tra l’Italia e il gigante asiatico.</p>
    <p>E in città? Sotto le due torri l’ex rettore è un’eminenza molto ascoltata e soprattutto dalle parti dalle parti del Comune, anche perché, attraverso la fondazione Carisbo, regge i <hi rend="#b">cordoni della borsa</hi> in una città che sta soffrendo pesantemente i tagli agli enti locali. Tutto passa per la scrivania del giurista: restauri, ristrutturazioni di piazze, chiese, monumenti e organizzazione di eventi come, all’inizio dell’estate, la <hi rend="#i">Lectura Dantis</hi> di <hi rend="#b">Roberto Benigni</hi>, in una Piazza Maggiore piena come un catino. E si sa, il professor Roversi Monaco ha una grande passione: la <hi rend="#i">Divina Commedia</hi> di Dante.</p>
    <p>‘<hi rend="#b">‘Mi fa molto piacere</hi>”. Cosi’ ilpresidente della Fondazione Carisbo, <hi rend="#b">Fabio Roversi Monaco</hi>, commenta l’elezione nel consiglio di amministrazione di <hi rend="#b">Mediobanca</hi> in rappresentanza delle minoranze. Quindi la Carisbo è riuscita ad avere voti anche da azionisti diversi dalle fondazioni? Gli è stato chiesto: “Immagino di sì”, ha risposto.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>