<doc sitename="Il Fatto Quotidiano" title="Servizio Pubblico, ex agente Noemi: &quot;Quando era minorenne ci fu rapporto&quot; - Il Fatto Quotidiano" author="RQuotidiano" date="2013-04-11" url="http://www.ilfattoquotidiano.it/2013/04/11/berlusconi-ex-agente-noemi-quando-era-minorebbe-ci-fu-rapporto-consenziente/559527/" hostname="ilfattoquotidiano.it" description="L’ormai famosa frase di Ruby Rubacuori: “Noemi è la pupilla, io sono il culo”, potrebbe avere una spiegazione. La giovanissima napoletana, che ebbe come ospite d’onore alla festa per il suo 18° compleanno l’allora presidente del Consiglio, sarebbe stata molto più vicina a Silvio Berlusconi di quanto era mai emerso. E anche quel nomignolo “Papi” …" categories="Media" tags="Caso Ruby;Noemi Letizia;Processo Ruby;Ruby;Silvio Berlusconi" fingerprint="42bd7c68c2edcd7d">
  <main>
    <head rend="h1">Servizio Pubblico, ex agente Noemi: “Quando era minorenne ci fu rapporto”</head>
    <graphic src="https://st.ilfattoquotidiano.it/wp-content/uploads/2013/04/noem_interna-nuova.jpg" alt="Noemi Letizia"/>
    <p>L’ormai famosa frase di <hi rend="#b">Ruby Rubacuori</hi>: “<hi rend="#b">Noemi</hi> è la pupilla, io sono il culo”, potrebbe avere una spiegazione. La giovanissima napoletana, che ebbe come ospite d’onore alla festa per il suo 18° compleanno l’allora presidente del Consiglio, sarebbe stata molto più vicina a <hi rend="#b">Silvio Berlusconi</hi> di quanto era mai emerso. E anche quel nomignolo “Papi” entrerebbe nell’ambito di una conoscenza profonda, più intima di una semplice e affettuosa amicizia di famiglia tra il Cavaliere e il padre della ragazza. Noemi avrebbe avuto rapporti sessuali con il leader del Pdl quando aveva 17 anni. A raccontarlo è l’ex agente della Letizia. <ref target="http://tv.ilfattoquotidiano.it/2013/04/10/ruby-soprani-chiesa-a-servizio-pubblico-berlusconi-sapeva-che-era-minorenne/227764/"> Francesco Chiesa Soprani, in un’intervista esclusiva che andrà in onda questa sera a Servizio Pubblico (guarda il video)</ref>, il programma di </p>
    <p><hi rend="#b">Michele Santoro</hi>, svela quello che si era soltanto ipotizzato e che era stato sempre smentito. La trasmissione, questa sera dal titolo “Cittadino Presidente” sarà in diretta su</p>
    <p><hi rend="#i">La7</hi>e in</p>
    <p>
      <ref target="http://tv.ilfattoquotidiano.it/servizio-pubblico-la-diretta-streaming/">diretta streaming su</ref>
    </p>
    <p>
      <hi rend="#i">alle ore 21.10. Ospiti in studio</hi>
    </p>
    <ref target="http://tv.ilfattoquotidiano.it/servizio-pubblico-la-diretta-streaming/">ilfattoquotidiano.it</ref>
    <p><hi rend="#b">Marianna Madia</hi>, deputata Pd,</p>
    <p><hi rend="#b">Massimo Cacciari</hi>e</p>
    <p><hi rend="#b">Franco Battiato</hi>.</p>
    <p>“Mi disse di come conobbe il premier e mi spiegò che quando era minorenne, a Roma, ci fu un <hi rend="#b">rapporto consenziente</hi>. Questo segreto non fa male a Noemi, questo segreto fa male agli italiani. Di conseguenza – afferma Chiesa Soprani – non voglio che l’Italia venga governata o comunque che gli italiani non si rendano conto di chi è una persona. Non era amico del padre, e siccome questo lo so, lo voglio dire agli italiani. Italiani: non era amico del padre. Domani mi minacciano? Domani mi sparano? Sono contento così”. </p>
    <p>L’uomo non sa che fine abbia fatto la ragazza di Portici: “Si gode i soldi che si è presa immagino. Io ebbi il numero da Emilio Fede, la chiamai, pagai l’aereo a lei e al padre, e vennero in studio da me. Il papà mi disse: ‘Guarda Francesco non mi interessa il discorso economico, in quanto chi di dovere – e uscì il nome di Berlusconi, ci ha già pagato'”. La giovane partenopea aveva già smentito in passato di aver fatto sesso con Berlusconi annunciando che avrebbe querelato la marocchina.</p>
    <p>E l’ex agente ha raccontato anche un episodio riguardante la invano spacciata nipote dell’ex presidente egiziano. “Io gli spiegai che facevo l’agente televisivo e<hi rend="#b"> Ruby</hi> mi disse: ‘Guardi che qua io ho già <hi rend="#b">Lele Mora</hi>, <hi rend="#b">Emilio Fede</hi> e Silvio Berlusconi che si stanno occupando di me, siccome sono minorenne’ e quindi Berlusconi sa che è minorenne. ‘Io sto qua perché mi pagano la casa, mi danno i soldi, mi fanno divertire’. E poi ha concluso dicendo ‘Scopata più, scopata meno, ormai..’.”</p>
    <p>Durante <hi rend="#i">Servizio Pubblico</hi> gli spettatori potranno interagire sui temi del dibattito <ref target="http://www.ilfattoquotidiano.it/2012/10/23/servizio-pubblico-come-provare-democrazia-liquida-con-liquid-feedback/391248/">attraverso </ref><hi rend="#b"> Liquid Feedback</hi>. Il programma sarà trasmesso anche su serviziopubblico.it, sulla piattaforma Web de </p>
    <p><hi rend="#i">La7</hi>, Youtube e in diretta su</p>
    <p><hi rend="#b">Radio Radicale</hi>.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>