<doc sitename="Il Fatto Quotidiano" title="Fondi Lazio, Franco Fiorito è di nuovo libero. Revocati gli arresti domiciliari - Il Fatto Quotidiano" author="RQuotidiano" date="2013-03-28" url="http://www.ilfattoquotidiano.it/2013/03/28/fondi-lazio-franco-fiorito-e-di-nuovo-libero-revocati-arresti-domiciliari/545130/" hostname="ilfattoquotidiano.it" description="Di nuovo libero. Il giudice ha revocato gli arresti domiciliari a Franco Fiorito, ex capogruppo Pdl alla Regione Lazio, arrestato lo scorso 2 ottobre con l’accusa di peculato per essersi appropriato di circa 1 milione 400mila euro dei fondi destinati al suo gruppo in consiglio regionale. Dal 27 dicembre Fiorito era ai domiciliari nella sua abitazione di …" categories="Giustizia" tags="Franco Fiorito;Peculato;Regione Lazio;Silvio Berlusconi" fingerprint="c9a9974d03fdb39e">
  <main>
    <head rend="h1">Fondi Lazio, Franco Fiorito è di nuovo libero. Revocati gli arresti domiciliari</head>
    <graphic src="https://st.ilfattoquotidiano.it/wp-content/uploads/2012/09/fiorito_interna-nuova.jpg" alt="Batman Franco Fiorito"/>
    <p>Di nuovo libero. Il giudice ha revocato gli arresti domiciliari a <hi rend="#b">Franco Fiorito</hi>, ex capogruppo Pdl alla <hi rend="#b">Regione Lazio</hi>, <ref target="http://www.ilfattoquotidiano.it/2012/10/02/fondi-lazio-arrestato-fiorito-ex-capogruppo-regionale-pdl/369795/">arrestato lo scorso 2 ottobre con l’accusa di peculato</ref> per essersi appropriato di circa 1 milione 400mila euro dei </p>
    <p><hi rend="#b">fondi</hi>destinati al suo gruppo in consiglio regionale.</p>
    <p>Dal 27 dicembre <ref target="http://www.ilfattoquotidiano.it/2012/12/27/fondi-lazio-concessi-arresti-domiciliari-a-franco-fiorito/455850/">Fiorito era ai domiciliari nella sua abitazione di Anagni,</ref> in provincia di Frosinone. Il giudice per le indagini preliminari ha quindi accolto un’istanza presentata dagli avvocati Carlo Taormina ed Enrico Pavia. Per i fatti attribuiti al politico <hi rend="#b">Pdl</hi> è scaturito uno <ref target="http://www.ilfattoquotidiano.it/2012/09/11/roma-inchiesta-sui-conti-del-gruppo-pdl-in-regione-tra-bonifici-bmw-e-resort/348676/">scandalo che ha travolto la Regione Lazio</ref>: tra le spese di Fiorito anche una Smart da 16mila euro e una Bmw da 88mila. Il consigliere, però, aveva risposto alle accuse <ref target="http://www.ilfattoquotidiano.it/2012/09/14/regione-lazio-fiorito-presenta-dossier-contro-ex-colleghi-pdl-valuta-se-cacciarlo/352200/">presentando un dossier contro i suoi ex colleghi di partito</ref> e in una intervista al Fatto del 15 settembre scorso <ref target="http://www.ilfattoquotidiano.it/2012/09/15/pdl-lazio-fiorito-ho-pagato-tutti-mi-hanno-fregato/353789/">aveva confessato che i soldi venivano spesi anche in festini privati.</ref> Da una lettera, inoltre, emerge che <ref target="http://www.ilfattoquotidiano.it/2012/10/17/fiorito-berlusconi-sapeva-in-lettera-tutto-scandalo-mese-prima-del-caso/384548/"> Silvio Berlusconi fosse a conoscenza della vicenda</ref>, ben prima che lo scandalo venisse alla luce.</p>
    <p>In attesa del processo, intanto, l’ex capogruppo è stato rimesso in libertà e l’8 aprile prossimo il gup dovrà decidere se accogliere la sua richiesta di essere giudicato con il<hi rend="#b"> rito abbreviato</hi>.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>