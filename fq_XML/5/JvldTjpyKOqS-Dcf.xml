<doc sitename="Il Fatto Quotidiano" title="Silvio Berlusconi lascia dopo 12 giorni la terapia intensiva del San Raffaele: trasferito in un reparto di degenza ordinario - Il Fatto Quotidiano" author="F Q" date="2023-04-16" url="https://www.ilfattoquotidiano.it/2023/04/16/silvio-berlusconi-lascia-dopo-12-giorni-la-terapia-intensiva-del-san-raffaele-trasferito-in-un-reparto-di-degenza-ordinario/7132213/" hostname="ilfattoquotidiano.it" description="Dopo 12 giorni di ricovero Silvio Berlusconi lascia la terapia intensiva cardio-toraco-vascolare dell’ospedale San Raffaele di Milano dove è stato trattato per le conseguenze di una leucemia di cui soffre da almeno due anni. A quanto si apprende, i medici hanno dato il via libera per il trasferimento del leader di Forza Italia in una …" categories="Politica" tags="Silvio Berlusconi" fingerprint="feb2925c394b5219">
  <main>
    <head rend="h1">Silvio Berlusconi lascia dopo 12 giorni la terapia intensiva del San Raffaele: trasferito in un reparto di degenza ordinario</head>
    <graphic src="https://st.ilfattoquotidiano.it/wp-content/uploads/2023/04/05/berlusconi-4-690x362.jpg"/>
    <p>Dopo <ref target="https://www.ilfattoquotidiano.it/2023/04/05/silvio-berlusconi-ricoverato-terapia-intensiva-gravi-problemi-polmonari/7121185/">12 giorni di ricovero</ref><hi rend="#b"> Silvio Berlusconi</hi> lascia la<hi rend="#b"> terapia intensiva</hi> cardio-toraco-vascolare dell’ospedale<hi rend="#b"> San Raffaele di Milano</hi> dove è stato trattato per le <ref target="https://www.ilfattoquotidiano.it/2023/04/06/silvio-berlusconi-ha-una-leucemia-chemioterapia-situazione-complessa-ma-stabile/7122278/">conseguenze di una leucemia di cui soffre da almeno due anni.</ref> A quanto si apprende, i medici hanno dato il via libera per il trasferimento del leader di Forza Italia in una stanza di un reparto di </p>
    <p><hi rend="#b">degenza ordinario.</hi>A permetterlo è il “costante</p>
    <p><hi rend="#b">miglioramento</hi>” del suo quadro clinico del quale avevano parlato nel loro ultimo bollettino i professori</p>
    <p><hi rend="#b">Alberto Zangrillo</hi>e il primario Fabio Ciceri.</p>
    <p>Anche domenica Berlusconi ha ricevuto le visite di familiari e amici. Il presidente di Mediaset <hi rend="#b">Fedele Confalonieri</hi> è arrivato poco prima delle 16.30. A ora di pranzo è stata vista l’auto utilizzata nei giorni scorsi dalla primogenita dell’ex premier, <hi rend="#b">Marina</hi>, entrare e uscire dall’ingresso di via Olgettina 60. Il fratello <hi rend="#b">Paolo Berlusconi</hi> da dietro il finestrino dell’auto ha mostrato ai cronisti un <hi rend="#b">pollice in su</hi>, dicendo “tutto bene” e facendo poi con le mani il gesto di invito alla cautela. “Mi auguro che il vostro lavoro finisca presto, vuol dire che va tutto bene”, ha aggiunto congedando i giornalisti.</p>
    <p>“In bocca al lupo Silvio, amico mio!”, ha twittato il segretario della Lega e ministro delle Infrastrutture Matteo Salvini.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>