<doc sitename="Il Fatto Quotidiano" title="Il Tg1 delle 20 silenzia l'attacco di Zelensky a Berlusconi. Maggioni: &quot;Errore redazionale, l'abbiamo mostrato nelle altre edizioni&quot; - Il Fatto Quotidiano" author="F Q" date="2023-02-24" url="https://www.ilfattoquotidiano.it/2023/02/24/il-tg1-delle-20-silenzia-lattacco-di-zelensky-a-berlusconi-maggioni-errore-redazionale-labbiamo-mostrato-nelle-altre-edizioni/7075895/" hostname="ilfattoquotidiano.it" description="Il Tg1 di mercoledì sera non ha dato notizia dell’attacco di Volodymir Zelensky contro Silvio Berlusconi (“La sua casa non è mai stata bombardata, mai sono arrivati con i carri armati nel suo giardino”) nel corso della conferenza stampa con la premier Giorgia Meloni in visita a Kiev. Un “buco” difficile da giustificare, considerato che …" categories="Media" tags="Silvio Berlusconi;Tg1;Volodymyr Zelensky" fingerprint="2fa7c2256b032f31">
  <main>
    <head rend="h1">Il Tg1 delle 20 silenzia l’attacco di Zelensky a Berlusconi. Maggioni: “Errore redazionale, l’abbiamo mostrato nelle altre edizioni”</head>
    <graphic src="https://st.ilfattoquotidiano.it/wp-content/uploads/2022/01/26/variant-med_1200x630-obj26707127-690x362.jpg"/>
    <p>Il Tg1 di mercoledì sera non ha dato notizia dell’<ref target="https://www.ilfattoquotidiano.it/2023/02/21/meloni-a-kiev-per-ora-no-invio-jet/7072008/">attacco di Volodymir Zelensky contro Silvio Berlusconi </ref>(“La sua casa non è mai stata bombardata, mai sono arrivati con i carri armati nel suo giardino”) nel corso della conferenza stampa con la premier</p>
    <p><hi rend="#b">Giorgia Meloni</hi>in visita a</p>
    <p><hi rend="#b">Kiev</hi>. Un “buco” difficile da giustificare, considerato che la</p>
    <p><hi rend="#b">Rai</hi>aveva un inviato,</p>
    <p><hi rend="#b">Francesco Maesano</hi>, al seguito di Meloni, e che le dichiarazioni del premier ucraino erano state battute dalle agenzie poco dopo le 18:30. La direttrice</p>
    <p><hi rend="#b">Monica Maggioni</hi>, sentita da</p>
    <p><hi rend="#i">Repubblica</hi>, si difende evocando un “</p>
    <p><hi rend="#b">cortocircuito</hi>redazionale, un</p>
    <p><hi rend="#b">errore</hi>nella catena di controllo, come credo forse qualche volta sarà accaduto anche a</p>
    <p><hi rend="#i">Repubblica</hi>“.</p>
    <p>Fatto sta che il tg delle 20 sulla principale rete del servizio pubblico non ha dato la notizia che avrebbe poi <ref target="https://www.ilfattoquotidiano.it/2023/02/22/mosca-attacca-zelensky-e-difende-berlusconi-rabbia-impotente-perche-ha-ricordato-il-donbass-al-regime-di-kiev/7073711/">scatenato la reazione di Mosca in difesa dell’ex premier italiano </ref>e convinto il <ref target="https://www.ilfattoquotidiano.it/2023/02/17/il-partito-popolare-europeo-annulla-le-giornate-di-studio-di-napoli-dopo-le-parole-di-berlusconi-contro-zelensky/7068801/">Ppe ad annullare un evento in programma a Napoli. </ref>Per Maggioni “la nostra posizione è chiarissima, basta guarda le successive edizioni della sera e poi quelle delle sette, delle otto e delle 13,30 del giorno dopo. Peraltro pensare di giocare alla <hi rend="#b">censura</hi> di una conferenza stampa internazionale è semplicemente ridicolo”.</p>
    <p>Il <hi rend="#b">Pd</hi> con Vinicio Peluffo ricorda che l’<hi rend="#b">Agcom</hi> ha però certificato “l’<ref target="https://www.ilfattoquotidiano.it/in-edicola/articoli/2023/01/22/rai-va-in-onda-tg-giorgia-alla-destra-il-70-degli-spazi/6944300/">eccessivo spazio riservato nei Tg alla premier, ai ministri e agli esponenti della maggioranza, il 70% del tempo di parola”</ref>. E rincara accusando il Tg1 e il Tg2 di non aver mandato in onda nelle edizioni principali nemmeno “le divisioni all’interno della maggioranza, nel giorno in cui era stata costretta addirittura a <hi rend="#b">dimettersi</hi> una sottosegretaria di Fdi <hi rend="#b">condannata per peculato</hi>, con pena confermata nel terzo grado di giudizio”. Segue la richiesta di “un rapido insediamento della commissione di Vigilanza Rai” che a oltre quattro mesi dalla nascita del governo non è stata ancora costituita. Peluffo preannuncia che, se continuerà lo stallo, è pronto a presentare un esposto all’Autorità per le Comunicazioni già la prossima settimana.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>