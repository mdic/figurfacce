<doc sitename="Il Fatto Quotidiano" title="Fini: &quot;Nuova legge elettorale e riforma istituzionale entro questa legislatura&quot; - Il Fatto Quotidiano" author="RQuotidiano" date="2012-02-06" url="http://www.ilfattoquotidiano.it/2012/02/06/fini-berlusconi-segnali-maturazione-bene-dialogo-pd-legge-elettorale/189388/" hostname="ilfattoquotidiano.it" description="Per il presidente della Camera, Gianfranco Fini, la riforma del sistema elettorale deve essere una priorità dell’attuale esecutivo: “Sarebbe certamente positivo se nei restanti 14 mesi di legislatura – ha dichiarato – si desse vita non soltanto a una nuova legge elettorale, ma anche a delle riforme istituzionali. Penso in particolar modo alla riduzione del …" categories="Politica" tags="Alleanza Nazionale;Articolo 18;FLI;Gianfranco Fini;PD;Renato Schifani;Riforma Elettorale;Silvio Berlusconi" fingerprint="8de11435593883e4">
  <main>
    <head rend="h1">Fini: “Nuova legge elettorale e riforma istituzionale entro questa legislatura”</head>
    <p><ref target="http://www.ilfattoquotidiano.it/wp-content/uploads/2012/02/fini_interna2.jpg"/>Per il presidente della Camera,<graphic src="http://www.ilfattoquotidiano.it/wp-content/uploads/2012/02/fini_interna2.jpg" title="fini_interna"/></p>
    <p><hi rend="#b">Gianfranco Fini,</hi>la riforma del sistema elettorale deve essere una priorità dell’attuale esecutivo: “Sarebbe certamente positivo se nei restanti 14 mesi di legislatura – ha dichiarato – si desse vita non soltanto a una nuova legge elettorale, ma anche a delle riforme istituzionali. Penso in particolar modo alla riduzione del numero dei parlamentari e alla fine del bicameralismo perfetto. Condivido la necessità di una conferenza congiunta dei capigruppo di Camera e Senato; il presidente</p>
    <p><hi rend="#b">Schifani</hi>è a conoscenza di questa mia opinione, proprio per definire chi fa cosa e quali i tempi prevedibili”.</p>
    <p>E l’ex leader di <hi rend="#b">Alleanza Nazionale</hi>, presente a Lecce ad un meeting di <hi rend="#b">Fli</hi>, ha anche affrontato il tema della riforma del lavoro affermando che “l<hi rend="#b">‘articolo 18</hi> non si tocca per chi ha il contratto, mentre per i nuovi assunti credo che si debba poter discutere, per mettere in moto la ‘macchina Italia’”.</p>
    <p>Soddisfazione è stata espressa dal presidente della Camera sul nuovo clima che si è creato tra i due principali gruppi parlamentari: “Ho visto che <hi rend="#b">Silvio Berlusconi </hi>ritiene il Partito democratico un interlocutore di primaria importanza per una eventuale riforma della legge elettorale. Questo mi fa piacere perché è un segnale inequivocabile di una certa <hi rend="#b">maturazione</hi> da parte di chi fino a qualche tempo fa era assertore di una sistema bipolare in cui non c’era sostanzialmente alcun punto di contatto tra le due coalizioni, con tutti i problemi che ciò ha causato”. E anche per il leader dell’Udc <hi rend="#b">Pier</hi><hi rend="#b">Ferdinando Casini</hi> il fatto che Pd e Pdl abbiano incominciato a dialogare è una notizia importante: “Berlusconi, sembra aver cambiato giudizio sul Pd – ha detto Casini – capisce che i comunisti non esistono più e vuole collaborare con il Pd. E’ importante”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>