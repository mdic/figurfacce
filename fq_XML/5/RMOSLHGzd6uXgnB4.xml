<doc sitename="Il Fatto Quotidiano" title="Grillo attacca Napolitano. E torna a chiamarlo &quot;Morfeo&quot; - Il Fatto Quotidiano" author="RQuotidiano" date="2013-05-22" url="http://www.ilfattoquotidiano.it/2013/05/22/grillo-contro-napolitano-morfeo-tace-mentre-pd-vuole-eliminare-movimenti/602385/" hostname="ilfattoquotidiano.it" description="Nuovo attacco di Beppe Grillo al Presidente della Repubblica, che torna a paragonarlo a Morfeo che “fa un pisolino poi si sveglia e cosa fa? Si ricorda che abbiamo il reato di vilipendio”. L’ex comico si riferisce all’autorizzazione a procedere dei pm nei confronti di 22 utenti del blog di Grillo accusati di vilipendio verso il Capo dello Stato per i commenti pubblicati …" categories="Politica" tags="Beppe Grillo;Giorgio Napolitano;Magistratura;Movimento 5 Stelle;Silvio Berlusconi" fingerprint="5ad3007b3b6e52d">
  <main>
    <head rend="h1">Grillo attacca Napolitano. E torna a chiamarlo “Morfeo”</head>
    <graphic src="https://st.ilfattoquotidiano.it/wp-content/uploads/2013/05/grillo-sestri-interna-nuova.jpg"/>
    <p>Nuovo attacco di <hi rend="#b">Beppe Grillo</hi> al <hi rend="#b">Presidente della Repubblica</hi>, che torna a paragonarlo a <hi rend="#b">Morfeo</hi> che “fa un pisolino poi si sveglia e cosa fa? Si ricorda che abbiamo il reato di <hi rend="#b">vilipendio</hi>”. L’ex comico si riferisce <ref target="http://www.ilfattoquotidiano.it/2013/05/12/offese-a-napolitano-su-blog-grillo-via-libera-della-cancellieri-al-pm/591374/">all’autorizzazione a procedere dei pm nei confronti di 22 utenti del blog di Grillo</ref> accusati di vilipendio verso il <hi rend="#b">Capo dello Stato</hi> per i commenti pubblicati online. Per il leader del Movimento 5 Stelle, a <hi rend="#b">Sestri Levante</hi> del suo <hi rend="#i">Tutti a casa Tour,</hi> il “giovane <hi rend="#b">Napolitano</hi>” tace mentre il paese crolla e “<hi rend="#b">Berlusconi</hi> tiene per le palle la <hi rend="#b">magistratura</hi>”. In più, “non ha detto niente e resta nel suo silenzio, manda la polizia a me e ai miei ragazzi, <ref target="http://www.ilfattoquotidiano.it/2013/04/22/trattativa-distrutte-intercettazioni-napolitano-mancino/571587/">ma poi fa distruggere le intercettazioni tra lui e Mancino</ref>“, ha proseguito. </p>
    <p>Non solo. Napolitano “<ref target="http://www.ilfattoquotidiano.it/2013/05/22/riforme-quagliariello-valutare-elezione-diretta-del-presidente/602301/">sta in silenzio in un momento strano, mentre due del Pd fanno una legge per eliminare i movimenti</ref>“, anche se “questi senatori”, nonostante gli annunci, non hanno ancora “tolto questa legge”. Un testo contro il quale si è scagliato anche <hi rend="#b">Silvio Berlusconi</hi> da cui, però, Grillo prende le distanze: ”Al Tappone si è alleato con me, mi vuole distruggere. Ci manca solo che parli bene di me e io sono rovinato”. </p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>