<doc sitename="Il Fatto Quotidiano" title="Ius scholae, FI replica alla Lega e rilancia un video del Fatto.it: &quot;Ecco le parole di Berlusconi, era favorevole alla cittadinanza ai figli di stranieri&quot; - Il Fatto Quotidiano" author="F Q" date="2024-08-23" url="https://www.ilfattoquotidiano.it/2024/08/23/ius-scholae-fi-replica-alla-lega-e-rilancia-un-video-del-fatto-it-ecco-le-parole-di-berlusconi-era-favorevole-alla-cittadinanza-ai-figli-di-stranieri/7667325/" hostname="ilfattoquotidiano.it" description="&quot;Berlusconi? Ascoltate le sue parole&quot;. Il filmato del Fattoquotidiano.it rilanciato da Forza Italia per replicare alla Lega" categories="Politica" tags="Silvio Berlusconi" fingerprint="33ceec4e997fd43d">
  <main>
    <p>A distanza di 24 ore, <hi rend="#b">Forza Italia</hi> controbatte alla <hi rend="#b">Lega</hi> pubblicando un altro video di <hi rend="#b">Silvio Berlusconi</hi> ma stavolta a favore dello ius scholae. Il filmato è un video de ilfattoquotidiano.it (che qui riproponiamo integrale) del 2014 ed è stato pubblicato sul profilo X del partito di Tajani. “Ascoltate le parole del Presidente Silvio Berlusconi sullo ius scholae” è il messaggio che lo accompagna. “Lui era favorevole a concedere la cittadinanza ai figli di stranieri nati in Italia che avessero <hi rend="#b">completato la scuola</hi> dell’obbligo, Forza Italia continua coerentemente a esserlo”.</p>
    <p>Nel filmato Berlusconi dice: “Riteniamo che dare la cittadinanza a qualcuno figlio di stranieri, che però vivono in Italia, sia addirittura<hi rend="#b"> doveroso</hi> quando questa persona è stata allieva di un ciclo scolastico che gli consente di parlare non solo bene la nostra lingua, ma anche di conoscere la nostra storia e apprezzare i punti cardine della nostra civiltà”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>