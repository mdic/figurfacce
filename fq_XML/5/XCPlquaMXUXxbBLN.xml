<doc sitename="Il Fatto Quotidiano" title="Venere di Botticelli in stile Ferragni? Dal sito di Rutelli ad Apicella, fino alla 'cosa' di Franceschini: tutte le mandrakate per web-rilanciare il turismo in Italia - Il Fatto Quotidiano" author="Davide Turrini" date="2023-04-22" url="https://www.ilfattoquotidiano.it/2023/04/22/venere-di-botticelli-in-stile-ferragni-dal-sito-di-rutelli-ad-apicella-fino-alla-cosa-di-franceschini-tutte-le-mandrakate-per-web-rilanciare-il-turismo-in-italia/7138689/" hostname="ilfattoquotidiano.it" description="Venere di Botticelli in stile Ferragni? L'ultima mandrakata e gli strambi precedenti [LEGGI]" categories="Attualità" tags="Daniela Santanchè;Francesco Rutelli;Governo Berlusconi;Silvio Berlusconi;Venere" fingerprint="25e693e9ecab4861">
  <main>
    <p>“America facce <hi rend="#b">Tarzan</hi>!”. Anzi: “Plis visit auar uebsite”. Era il 2007 e l’allora ministro dei Beni Culturali, <hi rend="#b">Francesco Rutelli</hi>, traccheggiava tra frizzi e lazzi dei turisti increduli. “Plis visit aur cantri ui uill uelcome iu uormli and uid better organaisescion”, implorava con fare accorato l’<hi rend="#b">ex sindaco di Roma</hi>. Anche se poi l’internazionalissimo <hi rend="#b">Portale Italia</hi>, la vetrina turistica web del nostro paese nel mondo che l’ex radicale lanciò in un video su <hi rend="#b">Youtube</hi> durò il tempo di un caffè al bar. <hi rend="#b">45 milioni di euro</hi> di spesa e un anno striminzito di vita online. Cosa volete che siano a confronto i <hi rend="#b">9 milioncini</hi> per la campagna pubblicitaria della <hi rend="#b">Venere</hi><hi rend="#b">botticelliana</hi> che passeggia felice, con la testina storta, vestita come la <hi rend="#b">Ferragni</hi> (sottosegretario alla cultura <hi rend="#b">Vittorio Sgarbi</hi> dixit), tra una pizza, un <hi rend="#b">mandolino</hi> e<hi rend="#i"> er colosseo</hi> che la ministra del turismo <hi rend="#b">Santanchè</hi> ha voluto presentare alla stampa?</p>
    <p>Governo che va, <hi rend="#b">stereotipi</hi> dell’Italia che ri-trovi. Mentre <hi rend="#b">Sandro</hi><hi rend="#b">Bondi</hi>, il fidato ministro della cultura del <hi rend="#b">Berlusconi IV</hi> era intento a pubblicare appassionate <hi rend="#b">poesie</hi><hi rend="#b">d’amore</hi>, fu direttamente il Cav, con assist della ministra del turismo <hi rend="#b">Brambilla</hi>, a invitare gli italiani sullo stesso portale in cui svetta oggi la <hi rend="#b">Venere</hi> in bicicletta ai <hi rend="#b">Fori</hi><hi rend="#b">Imperiali</hi> – <hi rend="#b"> Italia.it</hi> – a fare le vacanze…in Italia. Altro che “questa è l’Italia il paese che amo”. </p>
    <p><hi rend="#b">Berlusconi</hi>la mise sul suadente e sulle solite banalità da</p>
    <p><hi rend="#b">cartolina</hi>prima che sbucasse</p>
    <p><hi rend="#b">Apicella</hi>con chitarra: “Un paese unico fatto di cielo, di sole, di mare, ma anche di</p>
    <p><hi rend="#b">storia</hi>, cultura e di arte. Un paese straordinario che devi ancora scoprire: impiega le tue</p>
    <p><hi rend="#b">vacanze</hi>per conoscere meglio la tua magica Italia”. Insomma, come diceva</p>
    <p><hi rend="#b">Stefano Accorsi</hi>davanti alle turiste in spiaggia: “du is megl che uan”.</p>
    <p>Ed ecco che dove Rutelli franò con <hi rend="#b">inglese</hi> e <hi rend="#i"> uebsite</hi>, si infilò il flaneur della </p>
    <p><hi rend="#b">letteratura</hi>al sugo (con</p>
    <p><hi rend="#b">salama</hi>), plenipotenziario cultural turistico architettonico del centrosinistra, il pluriministro della Cultura (governi</p>
    <p><hi rend="#b">Renzi</hi>, Gentiloni, Conte II, Draghi),</p>
    <p>
      <hi rend="#b">Dario</hi>
    </p>
    <p><hi rend="#b">Franceschini</hi>. Siamo nel 2010 e c’è sempre bisogno, come il pane e la pioggia, del “solito” rilancio del</p>
    <p><hi rend="#b">turismo</hi>in Italia. L’autore dell’epocale romanzo</p>
    <p>
      <hi rend="#i">o del saggio basculante</hi>
    </p>
    <hi rend="#b">Daccapo</hi>
    <p><hi rend="#i">Con la cultura non si mangia?</hi>, finisce al dicastero di</p>
    <p><hi rend="#b">Collegio Romano</hi>per la prima volta col governo</p>
    <p><hi rend="#b">Renzi</hi>nel 2014. E qui il cruccio si ripete. Bisogna fare la</p>
    <p><hi rend="#b">rivoluzione</hi>. Non dei salari o del</p>
    <p><hi rend="#b">welfare</hi>ma la “grande rivoluzione digitale del turismo italiano”. Ad occuparsene è il sodale</p>
    <p><hi rend="#b">Stefano Ceci</hi>che è incaricato della “rivoluzione”: qui con il nome di</p>
    <p><hi rend="#b">TDLab</hi>.</p>
    <p>Titoloni dei giornali. L’<hi rend="#b">Europa</hi> ci guarda. Oramai qui è tutto web. Ma il TDLab istituito nel maggio 2014, ad ottobre 2014, cinque mesi dopo, chiude veloce i <hi rend="#b">battenti</hi>, pardon: il collegamento web. “Avendo esaurito i <hi rend="#b">propri</hi><hi rend="#b">compiti</hi> si scioglie”, spiega il ministro. Così un altro <hi rend="#b">mirabolante</hi> piano strategico di rilancio del turismo rimane nel cassetto. Anche se la gaffe del <hi rend="#b">ministro del Turismo</hi> meno nota ma più eclatante del nuovo secolo spetta nientemeno che a <hi rend="#b">Michela Vittoria</hi><hi rend="#b">Brambilla</hi>. La pasionaria berlusconiana nel 2011 fa visita al <hi rend="#b">Vinitaly</hi> di Verona e viene pizzicata dai fotografi mentre compie uno <hi rend="#b">sfregio antinazionale</hi> che farebbe andare in bestia il ministro <hi rend="#b">Lollobrigida</hi>. Brambilla esausta, evidentemente in crisi di ossigeno dovuto alla <hi rend="#b">maratona</hi> stand dopo stand, prima di togliersi i tacchi (“c’ho i piedi come du <hi rend="#b">zampogne</hi>”), si accomoda ad un tavolo: scansa il flute di <hi rend="#b">prosecco</hi>, il goccetto di Garganega, le bolle di Pignoletto e si sgargarozza un bicchierone di <hi rend="#b">Coca</hi><hi rend="#b">Cola</hi>.</p>
  </main>
  <comments/>
</doc>