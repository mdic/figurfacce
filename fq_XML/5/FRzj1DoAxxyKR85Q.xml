<doc sitename="Il Fatto Quotidiano" title="SuperDario Bros - La settimana di Vergassola (11 marzo) - Il Fatto Quotidiano" author="RQuotidiano" date="2012-03-11" url="http://www.ilfattoquotidiano.it/2012/03/11/superdario-bros-settimana-vergassola-marzo-2/196632/" hostname="ilfattoquotidiano.it" description="La Lega propone di vietare, ai dipendenti della Regione Lombardia, l’uso di twitter e Facebook. Dura la reazione del Pd che ha commentato: “Non piace questo elemento”. Napoli. Arrestato un primario del Cardarelli: dirottava in una clinica privata alcuni pazienti. Quelli a cui voleva più bene. Berlusconi ha dichiarato: “ Putin ha saputo portare la …" categories="Misfatto" tags="Dario Vergassola;Davide Boni;Lega;PD;PDL;Pier Luigi Bersani;Silvio Berlusconi;Vladimir Putin" fingerprint="a9df747cc0b2a238">
  <main>
    <head rend="h1">SuperDario Bros – La settimana di Vergassola (11 marzo)</head>
    <p><ref target="http://www.ilfattoquotidiano.it/wp-content/uploads/2011/05/vergassola_interna.jpg"/>La <graphic src="http://www.ilfattoquotidiano.it/wp-content/uploads/2011/05/vergassola_interna.jpg" title="vergassola_interna"/></p>
    <p><hi rend="#b">Lega</hi>propone di vietare, ai dipendenti della Regione Lombardia, l’uso di twitter e Facebook. Dura la reazione del Pd che ha commentato: “Non piace questo elemento”.</p>
    <p><hi rend="#b">Napoli</hi>. Arrestato un primario del Cardarelli: dirottava in una clinica privata alcuni pazienti. Quelli a cui voleva più bene.</p>
    <p><hi rend="#b">Berlusconi</hi> ha dichiarato: “ Putin ha saputo portare la Russia dal totalitarismo alla democrazia”. E ritorno.</p>
    <p>Secondo Wikileaks, la salma di <hi rend="#b">Bin Laden</hi> è negli USA. Secondo altri, si nasconde nel Direttivo del Pd.</p>
    <p><hi rend="#b">Usa</hi>. Nozze in sedia rotelle: 100 anni lei e 87 lui. Alla fine della cerimonia, il parroco ha detto: “Ora lo sposo, può fare la respirazione bocca a bocca alla sposa”.</p>
    <p>Il leghista <hi rend="#b">Davide Boni </hi>indagato per tangenti in Lombardia. Pare che il nuovo slogan della Lega sia: “Ladroni a casa nostra”.</p>
    <p>Il Pd non va alla manifestazione della Fiom, perché <hi rend="#b">Landini</hi> ha invitato anche i NO-TAV. Che rischiano davvero di farcela, senza l’appoggio di Bersani.</p>
    <p>La mitica nave del telefilm “Love Boat” sarà demolita da una società turca, al costo di due milioni e mezzo di euro. “Ve la facevo a pezzi io per molto meno”, ha dichiarato <hi rend="#b">Schettino</hi>.</p>
    <p>All’ultimo momento, <hi rend="#b">Berlusconi</hi> non va a Porta a Porta. Peccato, perché Vespa aveva tutto pronto, compreso il plastico di <hi rend="#b">Angelino Alfano</hi>.</p>
    <p>Il Governatore di Bankitalia, <hi rend="#b">Visco</hi>, ha chiesto “che si lavori di più, in più e più a lungo”. Escludendo – almeno per ora – di voler anche una fettina di culo.</p>
    <p><hi rend="#b">D’Alema</hi>: “Nel 2013 torneranno i Partiti”. Questa è quasi peggio della profezia dei Maya.</p>
    <p>Regione Lombardia. I Pm fanno sapere che una volta le mazzette vennero messe nella custodia di un CD. E formulano l’accusa di Corruzione aggravata: aggravata dal fatto che era un CD di <hi rend="#b">Apicella</hi>.</p>
    <p><hi rend="#b">Riccardi</hi> ha dichiarato: “Sono schifato dalla politica del Pdl”. Poi però ha chiesto scusa. Per aver usato la parola Pdl.</p>
    <p>Sulla vicenda dei Marò in India, <hi rend="#b">Maroni</hi> ha dichiarato: “Col Governo Monti abbiamo fatto una figura da peracottai. Frattini avrebbe risolto subito il caso”. Scambiando i prigionieri con due volontari di Emergency.</p>
    <p>Milano. Alla <hi rend="#b">Scala</hi> crolla un carro. Al Pirellone sta crollando un Carroccio.</p>
    <p>
      <hi rend="#b">di Dario Vergassola con la collaborazione di Dario Tiano </hi>
    </p>
    <p>
      <hi rend="#b">Da Il Fatto Quotidiano dell’11 marzo 2012</hi>
    </p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>