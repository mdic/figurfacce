<doc sitename="Il Fatto Quotidiano" title="&quot;Il contagio continua&quot;, dalla crisi alla paura per la dissoluzione dell'Euro - Il Fatto Quotidiano" author="Eleonora Bianchini" date="2011-11-30" url="http://www.ilfattoquotidiano.it/2011/11/30/contagio-continua-dalla-crisi-alla-paura-dissoluzione-delleuro/174192/" hostname="ilfattoquotidiano.it" description="“Nel libro parlavo di default e dissoluzione dell’euro, ma non mi aspettavo che la situazione degenerasse così in fretta. Le nostre proiezioni si sono già avverate”. Loretta Napoleoni, economista e autrice de Il Contagio, dopo gli eventi politici ed economici dei recenti mesi di crisi, ha deciso di aggiornare il suo ebook in vendita sugli …" categories="Cultura" tags="Euro;Loretta Napoleoni;Mario Monti;Muammar Gheddafi;Silvio Berlusconi;Unione Europea" fingerprint="ee80387e398e54a2">
  <main>
    <p><ref target="http://www.ilfattoquotidiano.it/wp-content/uploads/2011/11/contagio_interna.jpg"/>“Nel libro parlavo di default e dissoluzione dell’euro, ma non mi aspettavo che la situazione degenerasse così in fretta. Le nostre proiezioni si sono già avverate”. <graphic src="http://www.ilfattoquotidiano.it/wp-content/uploads/2011/11/contagio_interna.jpg" title="contagio_interna"/></p>
    <p><hi rend="#b">Loretta Napoleoni</hi>, economista e</p>
    <p><ref target="http://www.ilfattoquotidiano.it/2011/09/14/napoleoni-dal-crollo-delleconomianasce-una-rivolta-che-cambiera-il-mondo/157188/">autrice de</ref>, dopo gli eventi politici ed economici dei recenti mesi di crisi, ha deciso di aggiornare il suo ebook in vendita sugli e-store e sul</p>
    <hi rend="#i">Il Contagio</hi>
    <p>
      <ref target="http://rizzoli.rcslibri.corriere.it/">sito di</ref>
    </p>
    <p>
      <hi rend="#b">con le nuove conclusioni scaricabili gratuitamente sui siti di tutte le librerie. Entrambi disponibili da domani.</hi>
    </p>
    <ref target="http://rizzoli.rcslibri.corriere.it/">Rcs</ref>
    <p>Dall’uscita del saggio a settembre infatti “il contagio rivoluzionario ha infettato l’Europa, attraversato l’Atlantico e appestato il mondo intero” e se nei paesi del <hi rend="#b">Maghreb </hi>questo si è tradotto nel rovesciamento dei governi non democratici, dalla Tunisia all’Egitto, in Europa ha significato dire basta a una classe politica corrotta e inadeguata di fronte alla <hi rend="#b">crisi dell’euro</hi>. “Il 20 ottobre <hi rend="#b">Gheddafi </hi>è finito come <hi rend="#b">Mussolini</hi>, trucidato dalla sua stessa gente, il 16 novembre <hi rend="#b">Silvio Berlusconi </hi>si è dimesso da presidente del Consiglio” e in Grecia <hi rend="#b">Luca Papademos </hi>è subentrato a <hi rend="#b">George Papandreou</hi>. A questo si aggiunge l’aumento dello spread con l’ipotesi di default multipli nell’eurozona che ha scosso gli assetti finanziari dei paesi. Primi su tutti Grecia e Italia, con l’uscita dei paesi dell’area mediterranea dalla moneta unica.</p>
    <p>“L’insediamento di Monti non era previsto nel libro – spiega l’autrice – ma un esecutivo di tecnocrati non potrà migliorare la situazione perché è un governo neoliberista che persegue la stessa politica della Grecia. Abbiamo bisogno di uomini che abbiano la forza di presentare alternative, anziché andare a Bruxelles”. Ad esempio? “Il deficit dei paesi a rischio default è una loro grande forza, non un punto di debolezza. Perché i paesi creditori hanno tutto l’interesse di farsi restituire il denaro che hanno prestato”.</p>
    <p>Secondo Napoleoni, la politica di austerity sarà inefficace e i leader come Papandreou hanno “negoziato con la Germania senza parlare ai cittadini, e quindi creato una condizione di sudditanza che risiede nella dipendenza dal direttorio franco-tedesco”. L’Ue, leggiamo nelle nuove conclusioni, “difende a spada tratta l’euro, senza curarsi del fatto che questa politica impoverisce i Paesi mediterranei dell’Unione, portandoli verso il default incontrollato”. La storia, di fatto, insegna: “Meno di un secolo fa gli americani hanno dimostrato la stessa cocciutaggine quando all’indomani del <hi rend="#b">1929 </hi>si sono ostinati a difendere la parità aurea del dollaro, politica che gettava nella miseria milioni di cittadini. Anche il finale di questa storia è noto: crollo delle banche, disoccupazione dilagante e avvento della Grande Depressione”.</p>
    <p>Sono proprio i mercati e le piazze a dirci quello “che nessuno di noi vuole sentire: se le cose non cambiano questi Paesi non ce la faranno a sostenere un debito tanto elevato” e abbiamo avuto la conferma che non basta “il cambio della guardia di politici e coalizioni” dato che “l’effetto Monti” è durato meno di una giornata. Il tecnico infatti “non è un prestigiatore né uno stregone, e le misure poste all’Italia sono contrarre la spesa pubblica e aumentare la pressione fiscale. Ma questa politica di austerità porterà alla contrazione delle entrate pubbliche e quindi all’aumento in valori percentuali del debito rispetto al Pil, anche perché gli interessi sul debito rimarranno elevati”. A questo punto non rimane che l’uscita dall’euro o la creazione di una moneta “doppia”: “Dovrebbe essere l’Ue – scrive Napoleoni – ad approvare e guidare l’uscita temporanea dei <hi rend="#b">Piigs </hi>dall’euro e la svalutazione delle monete nazionali per riequilibrare le economie, ancor meglio sarebbe creare un euro a due velocità. E stabilire parametri più realistici (e controlli più efficienti) per il reingresso nel futuro”.</p>
    <p>“Lo scorso giugno sono stata la prima a parlare di default dell’Italia e nessuno ci aveva creduto”, conclude l’autrice. Ma ora sembra davvero che il contagio, tra lo spread alle stelle e i sacrifici richiesti ai cittadini, sia arrivato a un bivio.</p>
    <p>
      <hi rend="#b">Leggi e scarica in anteprima le nuove conclusioni aggiornate de Il contagio continua</hi>
    </p>
    <ref target="http://www.slideshare.net/ilfattoquotidiano/il-contagio-continua">Loretta Napoleoni – Il contagio continua</ref>
    <p><ref target="http://www.slideshare.net/">documents</ref>from</p>
    <p>
      <ref target="http://www.slideshare.net/ilfattoquotidiano">ilfattoquotidiano</ref>
    </p>
  </main>
  <comments/>
</doc>