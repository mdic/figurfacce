<doc sitename="Il Fatto Quotidiano" title="Elezioni Lazio, Alemanno: &quot;Vogliamo un candidato dalla società civile&quot; - Il Fatto Quotidiano" author="RQuotidiano" date="2012-12-24" url="http://www.ilfattoquotidiano.it/2012/12/24/elezioni-lazio-alemanno-vogliamo-candidato-dalla-societa-civile/454660/" hostname="ilfattoquotidiano.it" description="“Il candidato deve provenire dalla società civile“. Lo ha dichiarato il sindaco di Roma, Gianni Alemanno, riferendosi al candidato alla presidenza della Regione Lazio per il centrodestra. E ha aggiunto: “Ci sono diverse ipotesi in campo, alcune molte interessanti”. Alemanno ha detto di aver parlato con Silvio Berlusconi, il quale “sta attendendo delle indicazioni dal …" categories="Politica" tags="Elezioni Regionali 2013;Elezioni Regionali Lazio;Gianni Alemanno;Silvio Berlusconi;Società Civile" fingerprint="3fba188d1d439876">
  <main>
    <head rend="h1">Elezioni Lazio, Alemanno: “Vogliamo un candidato dalla società civile”</head>
    <graphic src="https://st.ilfattoquotidiano.it/wp-content/uploads/2012/12/alemanno-berlusconi-interna-nuova.jpg"/>
    <p>“Il candidato deve provenire dalla <hi rend="#b">società civile</hi>“. Lo ha dichiarato il sindaco di Roma, <hi rend="#b">Gianni Alemanno</hi>, riferendosi al <hi rend="#b">candidato</hi> alla presidenza della <hi rend="#b">Regione Lazio</hi> per il centrodestra. E ha aggiunto: “Ci sono diverse ipotesi in campo, alcune molte interessanti”.</p>
    <p>Alemanno ha detto di aver parlato con <hi rend="#b">Silvio Berlusconi</hi>, il quale “sta attendendo delle indicazioni dal territorio: presto capiremo qual è la persona più adatta affinché il centrodestra possa voltare pagina nel Lazio”. Quanto agli scenari nazionali, dopo le parole pronunciate da <hi rend="#b">Mario Monti</hi> e la replica di Berlusconi, “è il momento in cui bisogna riflettere e capire quale sia il modo migliore per <hi rend="#b">rilanciare il centrodestra</hi>. Noi siamo nel <hi rend="#b">Pdl</hi>, ma vogliamo che faccia parte della più ampia aggregazione possibile”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>