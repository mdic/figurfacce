<doc sitename="Il Fatto Quotidiano" title="Le condizioni del Pdl a Napolitano: &quot;Ecco le nostre esigenze da soddisfare&quot; - Il Fatto Quotidiano" author="RQuotidiano" date="2013-08-05" url="http://www.ilfattoquotidiano.it/2013/08/05/le-condizioni-del-pdl-a-napolitano-ecco-le-nostre-esigenze-da-soddisfare/676758/" hostname="ilfattoquotidiano.it" description="“Esigenze da soddisfare per un ulteriore consolidamento dell’evoluzione positiva del quadro politico in Italia e uno sviluppo della stabilità utile all’azione di governo”. Il linguaggio è formale, ma fonti del Quirinale fanno intendere che la salita al Colle dei due capigruppo del Pdl, Renato Schifani e Renato Brunetta, è servita in qualche modo a dettare le “condizioni” …" categories="Politica" tags="Giorgio Napolitano;Governo Letta;Incandidabilità dei Condannati;Ineleggibilità;PDL;Processo Mediaset;Quirinale;Renato Brunetta;Renato Schifani;Silvio Berlusconi" fingerprint="c5e5142c78aa4a35">
  <main>
    <head rend="h1">Le condizioni del Pdl a Napolitano: “Ecco le nostre esigenze da soddisfare”</head>
    <graphic src="https://st.ilfattoquotidiano.it/wp-content/uploads/2013/08/brunetta-schifani_interna-nuova.jpg" alt="Renato Brunetta e Renato Schifani"/>
    <p>“Esigenze da soddisfare per un ulteriore consolidamento dell’evoluzione positiva del<hi rend="#b"> quadro politico</hi> in Italia e uno<hi rend="#b"> sviluppo</hi> della stabilità utile all’azione di governo”. Il linguaggio è formale, ma fonti del Quirinale fanno intendere che la salita al Colle dei due capigruppo del <hi rend="#b">Pdl</hi>, <hi rend="#b">Renato Schifani</hi> e <hi rend="#b">Renato Brunetta</hi>, è servita in qualche modo a dettare le “condizioni” al capo dello Stato. <ref target="http://www.ilfattoquotidiano.it/2013/08/04/berlusconi-condannato-pdl-in-piazza-lui-sono-innocente-non-mollo/676418/#foto-palazzo-grazioli-manifestazione-a-sostegno-di-silvio-berlusconi">Dopo la manifestazione del Pdl </ref>i riflettori della scena politica si sono spostati sul <hi rend="#b">Quirinale</hi>: <ref target="http://www.ilfattoquotidiano.it/2013/08/03/salvacondotto-per-b-pressing-del-pdl-sul-colle/676041/">l’incontro tra capigruppo e presidente della Repubblica era carico di attese</ref> e da questo dipenderà anche la strategia del Cavaliere. Al termine dell’appuntamento i due capigruppo si sono spostati a Palazzo Grazioli con lo stato maggiore del Pdl, compreso il ministro degli Interni <hi rend="#b">Angelino Alfano</hi>. Al summit sono presenti <hi rend="#b">Cicchitto</hi>, <hi rend="#b">Gasparri</hi> e <hi rend="#b">Santanchè</hi>, i coordinatori del partito <hi rend="#b">Sandro Bondi</hi> e <hi rend="#b">Denis Verdini.</hi> Incalzata dai cronisti, la Santanchè si è limitata a dire: “Il problema è la democrazia, non il governo”. <ref target="http://www.ilfattoquotidiano.it/2013/08/04/sit-in-pdl-pregiudicato-berlusconi-resta-per-fare-riforme/676645/">Proprio ieri Berlusconi aveva confermato il sostegno all’esecutivo guidato da Enrico Letta.</ref> Quanto a Napolitano, secondo quanto riferiscono fonti delle agenzie di stampa, il presidente </p>
    <p><hi rend="#b">esamina con attenzione</hi>tutti gli aspetti delle questioni che gli sono state prospettate.</p>
    <p><hi rend="#b">Santanchè insiste: “Berlusconi andrà in carcere”</hi><lb/>La Santanchè sembra un po’ rallentare: “Al Colle <hi rend="#b">non abbiamo chiesto nulla</hi>, non siamo abituati a chiedere ma a dare – dichiara uscendo da Palazzo Grazioli – E voi parlate con una persona che fa un po’ fatica a mettere insieme due parole: grazia e Berlusconi”. “Io sono più per il ripristino della democrazia” ha aggiunto la deputata a chi gli domandava se i capigruppo del Pdl avessero chiesto un salvacondotto al presidente Napolitano. Ad ogni modo la “pasionaria” del Pdl conferma: “Berlusconi non chiederà né gli arresti domiciliari, né la messa in prova, né l’affidamento ai servizi sociali. <hi rend="#b">Berlusconi va in carcere</hi>, gli italiani devono sapere che si mette in carcere un uomo come Silvio Berlusconi”. Quindi si mettano in pace tutti coloro che sembrano offrire disponibilità a tutti i costi al Cavaliere, <ref target="http://www.ilfattoquotidiano.it/2013/08/05/mario-capanna-offre-posto-al-cav-venga-a-lavorare-nella-mia-fondazione/677120/">prima tra tutti la fondazione di Mario Capanna.</ref></p>
    <p><hi rend="#b">Il colloquio al Quirinale</hi>Il concetto espresso anche dai capigruppo al Colle è ad ogni modo quello della “</p>
    <p><hi rend="#b">agibilità politica</hi>“. E di questo si ragiona a palazzo Grazioli: trovare una soluzione consona affinché il leader del Pdl possa avere il più possibile margini di manovra nel momento in cui scatterà l’</p>
    <p>
      <hi rend="#b">esecuzione della pena</hi>
    </p>
    <p><ref target="http://www.ilfattoquotidiano.it/2013/08/01/sentenza-mediaset-berlusconi-condannato-a-4-anni-annullata-linterdizione/673844/">dopo la conferma della condanna da parte della Cassazione</ref>. Ecco perché al di là delle rassicurazioni la tensione resta immutata. Determinanti diventeranno i prossimi giorni. Oggi a Palazzo Chigi il capo del governo incontrerà il ministro dell’Economia</p>
    <p><hi rend="#b">Fabrizio Saccomanni</hi>e il governatore della Banca d’Italia</p>
    <p><hi rend="#b">Ignazio Visco</hi>. Tra i temi in agenda i prossimi provvedimenti economici a partire da</p>
    <p><hi rend="#b">Imu</hi>e</p>
    <p><hi rend="#b">Iva</hi>. Due misure su cui Berlusconi è particolarmente attento ed indisponibile a compromessi al ribasso.</p>
    <p><hi rend="#b">Brunetta: “Ora riformare la giustizia”</hi>Quello che Brunetta ha detto al capo dello Stato era stato già in qualche modo anticipato con una lettera che il capogruppo alla Camera ha pubblicato sul </p>
    <p><hi rend="#i">Giornale</hi>in relazione alla questione decadenza e alla riforma della giustizia: “Come trarre</p>
    <p><hi rend="#i">ex malo bonum</hi>? Come cittadino, ciascuno di noi, ha certamente a disposizione le possibilità offerte dall’iniziativa radicale di</p>
    <p><hi rend="#b">referendum abrogativi</hi>su vari profili della mala giustizia. Ma serve un’iniziativa anche della</p>
    <p><hi rend="#b">politica.</hi>Un’assunzione di responsabilità. E questa iniziativa, ancora una volta, ce l’ha indicata il Capo dello Stato. Allorché, con le dichiarazioni a seguito della sentenza della Cassazione, ha evocato il lavoro dei saggi da lui incaricati nell’aprile scorso per studiare i termini di una riforma dello Stato e della giustizia. Il presidente Napolitano ha ragione, le proposte dei saggi sono un ottimo punto di partenza. Sono il viatico per l’inizio di quella</p>
    <p><hi rend="#b">pacificazione</hi>di cui l’Italia ha bisogno e di cui il presidente si è fatto garante all’inizio del proprio secondo mandato. Piuttosto che – scrive Brunetta – reagire scompostamente con dichiarazioni provocatorie che hanno l’unico effetto di confermare le difficoltà interne, i leader del Pd dovrebbero prendere sul serio le dichiarazioni del presidente della Repubblica. Diamo</p>
    <p><hi rend="#b">veste normativa alle proposte dei saggi</hi>. Ripristiniamo l’equilibrio costituzionale. Chiudiamo questi vent’anni di guerra ideologica.</p>
    <p>
      <hi rend="#i">Ex malo bonum”</hi>
    </p>
    <hi rend="#b">.</hi>
    <p><hi rend="#b">“La legge sull’incandidabilità? Incostituzionale”</hi><lb/>La soluzione politica appare la più semplice all’ex ministro della Funzione pubblica che intravede in caso contrario un peggioramento della situazione: “L’alternativa – prosegue Brunetta sul <hi rend="#i">Giornale</hi> di famiglia – è continuare con un<hi rend="#b"> logoramento</hi> che finirà per travolgere tutti, minare la stabilità del governo del paese, nel momento in cui più grande è il bisogno di <hi rend="#b">stabilità</hi> per raccogliere le opportunità offerte dalla timida ripresa. Un’opportunità è offerta già dalle prossime ore. La <hi rend="#b">giunta per le elezioni del Senato</hi> è chiamata a pronunziarsi sulla decadenza di Berlusconi a seguito della condanna e in applicazione della <hi rend="#b">legge Severino-Monti</hi>.<ref target="http://www.ilfattoquotidiano.it/2013/08/04/berlusconi-condannato-giovanardi-pdl-norma-decadenza-non-applicabile/676010/"> Ma quella legge, come messo in luce anche dalla dottrina, </ref><hi rend="#b"> presenta forti dubbi di costituzionalità.</hi> Perché si tratterebbe di applicare la sanzione dell’</p>
    <p><hi rend="#b">ineleggibilità a</hi>fatti precedenti all’entrata in vigore della legge. Un’applicazione retroattiva di una legge sugli effetti di una condanna penale. La Convenzione europea dei diritti dell’uomo lo vieta. E la Costituzione italiana impone che quella convenzione sia rispettata. Evitiamo una guerra per bande anche su questo punto. Dimostriamo tutti senso di responsabilità. Cogliamo l’occasione:</p>
    <p><hi rend="#i">ex malo, bonum”</hi>.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>