<doc sitename="Il Fatto Quotidiano" title="Processo Mills, l'aula è troppo fredda l'udienza slitta di un'ora e trenta - Il Fatto Quotidiano" author="RQuotidiano" date="2012-02-06" url="http://www.ilfattoquotidiano.it/2012/02/06/processo-mills-laula-troppo-fredda-ludienza-slitta-unora-trenta/189320/" hostname="ilfattoquotidiano.it" description="Ci si è messo anche il gelo a rallentare l’iter del processo Mills, in corsa contro la prescrizione. Il troppo freddo nell’aula al piano terra del Palazzo di Giustizia di Milano, dove avrebbe dovuto cominciare stamani l’udienza del processo a carico di Silvio Berlusconi ha convinto i giudici della decima sezione penale, d’accordo con i difensori …" categories="Cronaca" tags="David Mills;Fabio De Pasquale;Piero Longo;Silvio Berlusconi" fingerprint="a8ed24ea682b82b2">
  <main>
    <head rend="h1">Processo Mills, l’aula è troppo fredda <lb/> l’udienza slitta di un’ora e trenta</head>
    <p><ref target="http://www.ilfattoquotidiano.it/wp-content/uploads/2012/01/Tribunale-Milano_interna.jpg"/>Ci si è messo anche il gelo a rallentare l’iter del processo Mills, in corsa contro la prescrizione. Il troppo freddo nell’aula al piano terra del Palazzo di Giustizia di Milano, dove avrebbe dovuto cominciare stamani l’udienza del processo a carico di <graphic src="http://www.ilfattoquotidiano.it/wp-content/uploads/2012/01/Tribunale-Milano_interna.jpg" title="Tribunale-Milano_interna"/></p>
    <p><hi rend="#b">Silvio Berlusconi</hi>ha convinto i giudici della decima sezione penale, d’accordo con i difensori e con il pm</p>
    <p><hi rend="#b">Fabio De Pasquale</hi>, a cercare un’altra sede più calda, sospendendo a lungo i lavori.</p>
    <p>Nell’aula al piano terra, infatti, i termosifoni sono spenti e ci sono anche dei lavori in corso al soffitto. Una scena surreale, tanto che l’avvocato <hi rend="#b">Piero Longo</hi>, uno dei legali dell’ex premier, è stato costretto a indossare i guanti. Il collegio ha cercato a lungo di capire se fosse possibile trovare un’altra aula disponibile per far cominciare l’udienza. Solo alle 11,30, con uno slittamento di circa un’ora e trenta rispetto all’orario previsto, è stata trovata un’aula al primo piano – dove si celebrano normalmente le udienze del <hi rend="#b">processo Ruby</hi> – dove la temperatura era più mite. I tecnici hanno dovuto allestore il monitor utile per la proiezione di alcune diapositive per la deposizione del consulente della difesa, <hi rend="#b">Claudia Tavernari</hi>, che oggi doveva rispondere alle domande del pm De Pasquale.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>