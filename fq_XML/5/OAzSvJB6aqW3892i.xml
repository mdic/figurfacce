<doc sitename="Il Fatto Quotidiano" title="Caso Ruby, Anm: &quot;Inaccettabili gli attacchi di Berlusconi&quot; - Il Fatto Quotidiano" author="RQuotidiano" date="2013-01-15" url="http://www.ilfattoquotidiano.it/2013/01/15/caso-ruby-anm-inaccettabili-attacchi-di-berlusconi/470401/" hostname="ilfattoquotidiano.it" description="L’Associazione nazionale magistrati risponde duramente alle accuse di Silvio Berlusconi. “Respingiamo come inaccettabili e gravi i violenti attacchi personali oggi rivolti dall’on. Berlusconi contro i magistrati di Milano. Lo dichiara il presidente dell’Anm, Rodolfo Sabelli che definisce “un’offesa intollerabile” le parole dell’ex premier sulla decisione dei giudici di Milano di non accettare il legittimo impedimento per …" categories="Giustizia" tags="Anm;Caso Ruby;Edmondo Bruti Liberati;Legittimo Impedimento;Processo Ruby;Rodolfo Sabelli;Silvio Berlusconi" fingerprint="35a315301860623d">
  <main>
    <head rend="h1">Caso Ruby, Anm: “Inaccettabili gli attacchi di Berlusconi”</head>
    <graphic src="https://st.ilfattoquotidiano.it/wp-content/uploads/2012/12/sabelli-interna-nuova.jpg" alt="Rodolfo Sabelli"/>
    <p>L’<hi rend="#b">Associazione nazionale magistrati</hi> risponde duramente alle accuse di <hi rend="#b">Silvio Berlusconi</hi>. “Respingiamo come<hi rend="#b"> inaccettabili</hi> e gravi <ref target="http://www.ilfattoquotidiano.it/2013/01/15/elezioni-2013-berlusconi-monti-leaderino-sotto-choc-colpa-sondaggi/469744/">i violenti attacchi personali oggi rivolti dall’on. Berlusconi contro i magistrati di Milano.</ref> Lo dichiara il presidente dell’Anm, </p>
    <p><hi rend="#b">Rodolfo Sabelli</hi>che definisce</p>
    <p><hi rend="#b">“un’offesa intollerabile”</hi>le parole dell’ex premier sulla decisione dei giudici di Milano di</p>
    <p><ref target="http://www.ilfattoquotidiano.it/2013/01/14/processo-ruby-difesa-berlusconi-chiede-legittimo-impedimento-per-elezioni/468937/">non accettare il legittimo impedimento per la durata della campagna elettorale</ref>, facendo di fatto proseguire senza interruzione il</p>
    <p><hi rend="#b">processo Ruby</hi>.</p>
    <p>“Di fronte a simili insulti – prosegue il leader del sindacato delle toghe – non possiamo che ribadire il valore di una <hi rend="#b">giurisdizione autonoma e indipendente</hi>, ricordare il carattere impersonale dell’Ufficio del pubblico ministero, e richiamare soprattutto chi riveste responsabilità pubbliche al <hi rend="#b">rispetto</hi> nei confronti di tutte le <hi rend="#b">istituzioni</hi>“. Sabelli esprime infine “<hi rend="#b">rammarico</hi> per il <hi rend="#b">riemergere</hi> di espressioni e <hi rend="#b">toni aggressivi</hi>, che si speravano definitivamente abbandonati”.</p>
    <p>Il capo della procura di Milano, <hi rend="#b">Edmondo Bruti Liberati</hi>, invece, sceglie di <hi rend="#b">non replicare</hi> agli attacchi provenienti da Berlusconi all’indirizzo del pm <hi rend="#b">Ilda Boccassini</hi>, che rappresenta la<hi rend="#b"> pubblica accusa</hi><ref target="http://www.ilfattoquotidiano.it/2011/03/29/le-deposizioni-di-ruby-rubacuori/100848/">nel </ref><ref target="http://www.ilfattoquotidiano.it/2011/03/29/le-deposizioni-di-ruby-rubacuori/100848/">processo Ruby</ref><ref target="http://www.ilfattoquotidiano.it/2011/03/29/le-deposizioni-di-ruby-rubacuori/100848/">.</ref> Sollecitato dai giornalisti, che gli hanno chiesto un commento sulle frasi dell’ex premier, Bruti ha dichiarato: “La procura della Repubblica di Milano si è attenuta alla linea di non replicare ad attacchi che provengano da imputati o da esponenti pubblici anche quando (e purtroppo è capitato) apparissero <hi rend="#b">superati i limiti</hi> della<hi rend="#b"> legittima espressione</hi> di opinioni critiche”. Bruti ha poi voluto sottolineare che i procedimenti appartengono alla procura di Milano e non ai singoli pm.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>