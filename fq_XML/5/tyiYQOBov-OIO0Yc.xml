<doc sitename="Il Fatto Quotidiano" title="Elezioni 2013: &quot;Effetto Berlusconi in tv spinge il Pdl al 17 per cento&quot; - Il Fatto Quotidiano" author="RQuotidiano" date="2013-01-10" url="http://www.ilfattoquotidiano.it/2013/01/10/elezioni-2013-effetto-berlusconi-spinge-pdl-al-17-per-cento/465945/" hostname="ilfattoquotidiano.it" description="“La televisione non porta voti”, hanno sempre sostenuto Silvio Berlusconi e i suoi colleghi di partito. Eppure, grazie all’invasione mediatica messa in atto dal Cavaliere dall’11 dicembre scorso – fino all’ultima apparizione nel salotto di Porta a Porta il 10 gennaio, il Pdl, dato per morto, ricomincia a risalire nei sondaggi. Lo certifica l’ultima indagine …" categories="Politica" tags="Lega;Otto e mezzo;Silvio Berlusconi;Sondaggi;Sondaggi Elettorali" fingerprint="3bf2f06d9870fd0c">
  <main>
    <head rend="h1">Elezioni 2013: “Effetto Berlusconi in tv spinge il Pdl al 17 per cento”</head>
    <graphic src="https://st.ilfattoquotidiano.it/wp-content/uploads/2013/01/berlusconi_interna-nuova.jpg" alt="Silvio Berlusconi"/>
    <p>“La <hi rend="#b">televisione</hi> non porta voti”, hanno sempre sostenuto<hi rend="#b"> Silvio Berlusconi</hi> e i suoi colleghi di partito. Eppure, grazie all’<hi rend="#b">invasione mediatica</hi> messa in atto dal Cavaliere dall’11 dicembre scorso – <ref target="http://www.ilfattoquotidiano.it/2013/01/09/berlusconi-io-migliore-contro-levasione-monti-che-ho-conosciuto-era-finto/465604/">fino all’ultima apparizione nel salotto di Porta a Porta il 10 gennaio</ref>, il Pdl, dato per morto, ricomincia a</p>
    <p><hi rend="#b">risalire nei sondaggi</hi>. Lo certifica l’ultima indagine condotta dall’</p>
    <p><hi rend="#b">istituto Demopolis</hi>per</p>
    <p><ref target="http://www.ilfattoquotidiano.it/2013/01/08/berlusconi-su-divorzio-soldi-a-veronica-decisi-da-tre-femministe-comuniste/464673/">Otto e Mezzo, il programma de La7 condotto da Lilli Gruber dove l’ex presidente del Consiglio</ref>ha fatto la sua apparizione l’8 gennaio. Ed è proprio secondo quest’ultimo sondaggio che Berlusconi starebbe trascinando il peso elettorale del suo partito sceso dal</p>
    <p><hi rend="#b">37,4%</hi>delle ultime politiche al</p>
    <p><hi rend="#b">13,5%</hi>del novembre scorso: ora il Pdl infatti si attesterebbe intorno al 17%, pur senza la</p>
    <p><hi rend="#b">lista Meloni-Crosetto-La Russa</hi>. Inoltre, sempre secondo Demopolis, il ritorno di Berlusconi alla guida del centrodestra è negativo per circa i due terzi degli elettori mentre il 26% lo valuta positivamente e il dato cresce al 63% tra chi si colloca in quell’aerea politica per arrivare oltre l’80% tra i votanti del Pdl.</p>
    <p>La ritrovata <hi rend="#b">alleanza con la Lega</hi> piace ad appena un quinto degli elettori di centrodestra ed è inopportuna per il 27%. Il 53% tuttavia la ritiene sbagliata ma necessaria. Con la Lega, al 5%, e gli altri partiti alleati, La Russa, Storace e Miccichè, la coalizione di centrodestra, guidata da Berlusconi, si posiziona oggi al 28%, in recupero di alcuni punti rispetto a dicembre. Tradotto da Demopolis in termini di flussi elettorali, su 13 milioni e 700 mila elettori del Pdl nel 2008, solo 5 milioni e 800 mila, confermerebbero oggi il voto, anche se soltanto 2 milioni e 600 mila opterebbero per un altro partito.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>