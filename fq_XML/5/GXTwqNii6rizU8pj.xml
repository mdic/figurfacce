<doc sitename="Il Fatto Quotidiano" title="Anche il Financial Times scarica Berlusconi &quot;In nome di Dio e dell'Italia, vattene&quot; - Il Fatto Quotidiano" author="RQuotidiano" date="2011-11-05" url="http://www.ilfattoquotidiano.it/2011/11/05/anche-il-financial-times-scarica-berlusconi-in-nome-di-dio-e-dellitalia-vattene/168649/" hostname="ilfattoquotidiano.it" description="Il Financial Times ha rivolto al presidente del Consiglio italiano un invito inequivocabile: “In nome di Dio, dell’Italia e dell’Europa, vai”. Il quotidiano inglese dedica alle vicende italiane tutta la prima pagina per affermare quello che nel Belpaese è noto a sempre più persone: “solo un cambio di leadership potrà ridare credibilità all’Italia”. Se il …" categories="Politica" tags="Crisi Economica;Financial Times;Mercati Finanziari;Silvio Berlusconi" fingerprint="39a81a3d788e02a3">
  <main>
    <head rend="h1">Anche il Financial Times scarica Berlusconi <lb/> “In nome di Dio e dell’Italia, vattene”</head>
    <p><ref target="http://www.ilfattoquotidiano.it/wp-content/uploads/2011/11/ft_berlusconi_interna.jpg"/>Il <graphic src="http://www.ilfattoquotidiano.it/wp-content/uploads/2011/11/ft_berlusconi_interna.jpg" title="ft_berlusconi_interna"/></p>
    <p><hi rend="#b">Financial Times</hi>ha rivolto al presidente del Consiglio italiano un invito inequivocabile: “In nome di</p>
    <p><hi rend="#b">Dio</hi>, dell’</p>
    <p><hi rend="#b">Italia</hi>e dell’</p>
    <p><hi rend="#b">Europa</hi>, vai”. Il quotidiano inglese dedica alle vicende italiane tutta la prima pagina per affermare quello che nel Belpaese è noto a sempre più persone: “solo un cambio di leadership potrà ridare credibilità all’Italia”. Se il cambio della guardia a</p>
    <p><hi rend="#b">Palazzo Chigi</hi>è un “imperativo”, il Ft mette però in guardia anche quelli che pensano che la cacciata di possa essere la panacea di tutti i mali per uscire dalle secche della crisi economica e del debito. “Sarebbe ingenuo credere che quando Berlusconi se ne andrà, l’Italia possa reclamare subito piena fiducia dei mercati”, scrive il foglio britannico.</p>
    <p>Negli articoli di cronaca si sottolinea poi che al G20 di Cannes, l’Italia ha accettato un monitoraggio del Fondo monetario internazionale “altamente intrusivo”. E, secondo i cronisti inglesi, è una “concessione senza precedenti” perché l’Italia, per il momento, è un paese che non è ancora fallito.</p>
    <p>Ma le parole più brucianti sono nell’editoriale in cui il Cavaliere viene paragonato a <hi rend="#b">George Papandreou</hi>, primo ministro greco. “Tutti e due si reggono su una sottile e risicata maggioranza parlamentare, e tutti e due stanno litigando con il loro<hi rend="#b"> ministro delle Finanze</hi>. Ma, la cosa più importante di tutte, hanno entrambe la tendenza a rinnegare le loro promesse in un periodo nel quale i mercati sono preoccupati sulle finanze pubbliche dei loro paesi”. E poi la stoccata finale: “Il rischio che potrebbe minare il Paese riguarda il leader attuale: avendo fallito l’obiettivo di realizzare riforme nelle due decadi passate in politica, Berlusconi manca della credibilità per portare avanti questi significativi cambiamenti”.</p>
    <p>Così, anche se non sarebbe una soluzione a tutti i problemi, “il cambio di leadership è imperativo” e “un nuovo primo ministro impegnato nell’agenda della riforma potrebbe rassicurare il mercato, che è alla ricerca disperato di un piano credibile per bloccare la corsa del quarto debito più grande del mondo”.</p>
    <p>Tuttavia il fatto che il Cavaliere sia arroccato alla sua poltrona, è cosa nota anche in riva al Tamigi. Tant’è che il pezzo dedicato alla politica di casa nostra viene titolato così: “il sopravvissuto dell’Italia determinato a durare”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>