<doc sitename="Il Fatto Quotidiano" title="Quirinale 2013, chi volete al Colle dopo Napolitano? Vota il nostro sondaggio - Il Fatto Quotidiano" author="RQuotidiano" date="2013-04-05" url="http://www.ilfattoquotidiano.it/2013/04/05/quirinale-2013-chi-volete-al-colle-dopo-napolitano-vota-sondaggio-del-fatto-quotidiano/552698/" hostname="ilfattoquotidiano.it" description="Se chiedi ai parlamentari Pd, M5S o Pdl chi vorrebbero vedere salire al Quirinale, il nome che raccoglie più consensi è quello di Emma Bonino. Perché ha un profilo completo, è donna, è trasversale seppur da sempre Radicale. Tra i parlamentari interpellati dal nostro giornale, l’ex vicepresidente del Senato è stato scelto dai democratici Pippo Civati, Roberto Giachetti, …" categories="Politica" tags="Elezione Presidente della Repubblica 2015;Emma Bonino;Giorgio Napolitano;Il Fatto Quotidiano;Mario Monti;Quirinale;Romano Prodi;Silvio Berlusconi;Sondaggi" fingerprint="7803a5aba96f5fb">
  <main>
    <head rend="h1">Quirinale 2013, chi volete al Colle dopo Napolitano? Vota il nostro sondaggio</head>
    <graphic src="https://st.ilfattoquotidiano.it/wp-content/uploads/2013/04/foto-quirinale-630x200.png"/>
    <p>Se chiedi ai parlamentari <hi rend="#b">Pd</hi>, <hi rend="#b">M5S</hi> o <hi rend="#b">Pdl</hi> chi vorrebbero vedere salire al Quirinale, il nome che raccoglie più consensi è quello di <hi rend="#b">Emma Bonino</hi>. Perché ha un profilo completo, è donna, è trasversale seppur da sempre <hi rend="#b">Radicale</hi>. Tra i parlamentari interpellati dal nostro giornale, l’ex vicepresidente del Senato è stato scelto dai democratici Pippo Civati, Roberto Giachetti, Sandro Gozi, Alessandra Moretti, Ermete Realacci e Ivan Scalfarotto. Ma Emma Bonino raccoglie consensi anche tra i 5 Stelle: hanno ‘votato’ per lei <hi rend="#b">Luis Orellana</hi>, Carlo Sibilia, Paola Pinna e Andrea Colletti. E pure nel <hi rend="#b">Pdl</hi> il nome fa breccia, anche se a nominarla esplicitamente è solo l’ex ministro per le Pari Opportunità <hi rend="#b">Mara Carfagna.</hi> Un voto alla Bonino anche da Benedetto della Vedova, oggi schierato con <hi rend="#b">Scelta Civica</hi>.</p>
    <p>Tra i parlamentari Pd, che preferiscono a volte esprimere due candidati ideali, <hi rend="#b">Giorgio Napolitano</hi> riceve tante ‘nomination’ (Boccia, Giachetti, Orfini, Raciti e Realacci), segue <hi rend="#b">Romano Prodi </hi>(Civati, Gozi e Preziosi). I Cinque Stelle, invece, spingono per <hi rend="#b">Stefano Rodotà</hi> (Cecconi e Pinna) e non dimenticano la giornalista <hi rend="#b">Milena Gabanelli </hi>(Petrocelli). Gli altri voti si disperdono: dal rettore Lumsa <hi rend="#b">Giuseppe Dalla Torre</hi> (Preziosi del Pd) all’economista<hi rend="#b"> Guido Rossi </hi>(il ‘giovane turco’ Orfini), fino alla sociologa <hi rend="#b">Chiara Saraceno </hi>(scelta da Alberto Airola del M5S). Diverso discorso dentro il Popolo della Libertà che si divide tra il rinnovo a <hi rend="#b">Napolitano</hi> (lo sceglierebbero Augusto Minzolini, Ignazio La Russa e Nitto Palma), oppure Giuliano Amato (Mussolini, Minzolini come seconda scelta e il responsabile Razzi). Ci sono poi gli irriducibili che vorrebbero <hi rend="#b">Gianni Letta </hi>(Giovanardi e Mottola) e gli affezionati come Maria Rosaria Rossi che vorrebbe soltanto Silvio Berlusconi.</p>
    <p>Ma il bouquet dei papabili indicati nei giorni scorsi da stampa e opinione pubblica, tuttavia, è molto più ampio. Il nome che torna nelle scelte e potrebbe mettere d’accordo Pd e Pdl è quello di <hi rend="#b">Giuliano Amato</hi>, ma anche <hi rend="#b">Massimo D’Alema</hi> potrebbe non essere fuori dai giochi al pari di altri politici, come ad esempio il citato<hi rend="#b"> Gianni Letta</hi> (Pdl) e <hi rend="#b">Anna Finocchiaro</hi> (Pd). Sulla corsa al Quirinale, poi, ci sono anche le proiezioni dei bookmakers, secondo cui Emma Bonino è in pole davanti a Mario Monti e Romano Prodi. A seguire – in ordine di puntata a favore – <hi rend="#b">Anna Maria Cancellieri</hi>, Paola Severino, Pietro Grasso, Lamberto Dini e Franco Marini, Marco Pannella, <hi rend="#b">Mario Draghi</hi>, Pierferdinando Casini, <hi rend="#b">Silvio Berlusconi</hi>, Beppe Grillo e Dario Fo.</p>
    <p>
      <hi rend="#b">“Uomo da marciapiede” di Piero Ricca: Un ‘non politico’? Agli italiani non dispiacerebbe</hi>
    </p>
    <p><hi rend="#b">Emma Bonino</hi>,</p>
    <p><hi rend="#b">Silvio Berlusconi</hi>, Gianni Letta,</p>
    <p><hi rend="#b">Anna Finocchiaro</hi>, Giuliano Amato e</p>
    <p><hi rend="#b">Anna Maria Cancellieri</hi>. Ma ci sono anche e soprattutto nomi totalmente staccati dalla politica nelle opinioni degli italiani. Prova ne siano le risposte che i cittadini hanno dato alle interviste di Piero Ricca nell’ultima puntata del suo</p>
    <p><hi rend="#i">Uomo da marciapiede</hi>. In molti sono convinti che in una situazione così difficile serva una personalità in grado di mediare tra i vari schieramenti, tuttavia è molto considerevole la quota di persone che preferirebbero vedere al Colle una figura diversa. Oltre ai soliti nomi (Stefano Rodotà e</p>
    <p><hi rend="#b">Gustavo Zagrebelsky</hi>), è evidente il placet verso il mondo dell’arte; in tal senso i più gettonati sono</p>
    <p><hi rend="#b">Dario Fo</hi>, Riccardo Muti e Adriano Celentano. Questi ultimi non sono gli unici outsiders. Al capitolo dei possibili nomi a sorpresa sono iscritti anche il procuratore di Torino</p>
    <p><hi rend="#b">Gian Carlo Caselli</hi>e il pm</p>
    <p><hi rend="#b">Ilda Boccassini</hi>,</p>
    <p><hi rend="#b">Gino Strada</hi>e</p>
    <p><hi rend="#b">Margherita Hack</hi>, Luciano Violante e di nuovo Giorgio Napolitano, Valter Veltroni, Franco Marini, ecc.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>