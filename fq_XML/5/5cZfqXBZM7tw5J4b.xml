<doc sitename="Il Fatto Quotidiano" title="Berlusconi a Servizio Pubblico, Facci: &quot;Mia la lettera contro Travaglio&quot; - Il Fatto Quotidiano" author="RQuotidiano" date="2013-01-12" url="http://www.ilfattoquotidiano.it/2013/01/12/berlusconi-a-servizio-pubblico-facci-mia-lettera-contro-travaglio/468260/" hostname="ilfattoquotidiano.it" description="Se qualcuno cercava l’autore della lettera-arringa che Silvio Berlusconi ha letto durante la trasmissione “Servizio Pubblico” che ha fatto infuriare Michele Santoro eccolo qui. L’ispiratore, lo scrive in prima pagina sul quotidiano Libero e lo confessa alla trasmissione radiofonica “La Zanzara” su Radio24. Filippo Facci racconta anche di aver fatto lo stesso con il presidente dell’Italia dei …" categories="Media" tags="Filippo Facci;Indro Montanelli;Marco Travaglio;Michele Santoro;Servizio Pubblico;Silvio Berlusconi" fingerprint="ebcfd2629b58c22d">
  <main>
    <head rend="h1">Berlusconi a Servizio Pubblico, Facci: “Mia la lettera contro Travaglio”</head>
    <graphic src="https://st.ilfattoquotidiano.it/wp-content/uploads/2013/01/berlusconitravaglio_interna-nuova.jpg"/>
    <p>Se qualcuno cercava l’autore della <hi rend="#b">lettera-arringa</hi> che <hi rend="#b">Silvio Berlusconi</hi> ha letto durante la trasmissione “Servizio Pubblico” che ha fatto infuriare <hi rend="#b">Michele Santoro</hi> eccolo qui. L’ispiratore, lo scrive in prima pagina sul quotidiano Libero e lo confessa alla trasmissione radiofonica “La Zanzara” su Radio24. <hi rend="#b">Filippo Facci</hi> racconta anche di aver fatto lo stesso con il presidente dell’Italia dei Valori: “E’ una richiesta che mi era già venuta altre dieci o quindici volte per colleghi che dovevano incontrare Travaglio in tv e l’ho fatto anche su <hi rend="#b">Di Pietro</hi>. La parte sulle sue condanne presente su Wikipedia l’ho scritta io – spiega -. Diciamo che l’80% della lettera è farina del mio sacco, tranne l’introduzione e la parte su <hi rend="#b">Montanelli</hi> che è una<hi rend="#b"> palese cazzata</hi>“. E sull’ex premier sentenzia: “Berlusconi leggeva una cosa di cui non capiva neanche il significato. Ma per la sua performance a <hi rend="#b">“Servizio Pubblico”</hi> gli darei 8 come voto. Tutti gli altri sembravano <hi rend="#b">cotti,</hi> impreparatissimi e molli”. </p>
    <p>Sulle pagine del quotidiano diretto da Maurizio Belpietro il giornalista poi ironizza: “Non è colpa mia. <ref target="http://www.ilfattoquotidiano.it/2013/01/10/servizio-pubblico-berlusconi-contro-travaglio-e-santoro/466941/">La letterina di Berlusconi a Marco Travaglio</ref> è la riproposizione testuale e parziale di una scheda scritta da me e, a sua volta, tratta dai miei articoli pubblicati qui”. Il giornalista spiega, nel suo “Appunto”, di essersi “limitato a spedire la scheda a un collega che non citerò, ma ripeto è tutto già pubblicato su Libero: fa eccezione solo la breve parte su Montanelli (quando il Cavaliere ha accusato </p>
    <p><hi rend="#b">Travaglio</hi>di aver causato la ‘ grande diffidenza’ di Montanelli nei suoi confronti ), di cui nulla so”. Il documento, in risposta al secondo intervento del vice direttore del Fatto Quotidiano, però è stato preparato dal pool del Mattinale – la rassegna stampa che viene preparata ogni mattina a</p>
    <p><hi rend="#b">Palazzo Grazioli</hi>sotto la supervisione di</p>
    <p><hi rend="#b">Paolo Bonaiuti</hi>, portavoce del Cavaliere. Sulle pagine di Libero Facci conclude il suo ‘Appunto’ così: “Ribadisco che io della lettera, in sé, non ho colpa. Ho un solo</p>
    <p><hi rend="#b">merito</hi>. Travaglio copia dai</p>
    <p><hi rend="#b">magistrati.</hi>Berlusconi – o chi per lui – copia dai giornalisti. E’ un progresso”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>