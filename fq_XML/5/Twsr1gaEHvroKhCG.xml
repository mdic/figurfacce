<doc sitename="Il Fatto Quotidiano" title="Elezioni 2013, Berlusconi ai giovani Pdl &quot;Scendo in rete a difesa della libertà&quot; - Il Fatto Quotidiano" author="RQuotidiano" date="2012-03-15" url="http://www.ilfattoquotidiano.it/2012/03/15/elezioni-2013-berlusconi-giovani-pdl-scendo-rete-difesa-della-liberta/197589/" hostname="ilfattoquotidiano.it" description="”Non perdete tempo a imitare la vecchia politica delle chiacchiere fumose e inconcludenti, la politica dai riti bizantini e incomprensibili alla gente comune”. Silvio Berlusconi interviene con un messaggio al convegno “Politika 2.0. Giovani, internet, comunicazione: verso la nuova frontiera del consenso” organizzato dalla deputata Annagrazia Calabria, coordinatrice nazionale dei giovani del Pdl. Non è …" categories="Politica" tags="Giovani;Mario Monti;PDL;Silvio Berlusconi" fingerprint="edb8541f782ce33b">
  <main>
    <head rend="h1">Elezioni 2013, Berlusconi ai giovani Pdl “Scendo in rete a difesa della libertà”</head>
    <p>
      <ref target="http://www.ilfattoquotidiano.it/wp-content/uploads/2012/03/berlusconi_russia_interna.jpg">
        <graphic decoding="async" class="size-full wp-image-197594" title="berlusconi_russia_interna" src="http://www.ilfattoquotidiano.it/wp-content/uploads/2012/03/berlusconi_russia_interna.jpg" alt="" width="295" height="152"/>
      </ref>
    </p>
    <graphic src="http://www.ilfattoquotidiano.it/wp-content/uploads/2012/03/berlusconi_russia_interna.jpg" title="berlusconi_russia_interna"/>
    <p>”Non perdete tempo a imitare la <hi rend="#b">vecchia politica</hi> delle chiacchiere fumose e inconcludenti, la politica dai<hi rend="#b"> riti bizantini</hi> e incomprensibili alla gente comune”. <hi rend="#b">Silvio Berlusconi</hi> interviene con<hi rend="#b"/>un messaggio al <ref target="http://www.p2p0.it/#trailer">convegno “Politika 2.0. Giovani, internet, comunicazione: verso la nuova frontiera del consenso”</ref> organizzato dalla deputata </p>
    <p><hi rend="#b">Annagrazia Calabria</hi>, coordinatrice nazionale dei giovani del Pdl. Non è il solo Berlusconi a intervenire, prima di lui</p>
    <p><ref target="http://www.p2p0.it/#relatori">altri 11 “relatori”</ref>, dal segretario del partito</p>
    <p><hi rend="#b">Angelino Alfano</hi>al deputato</p>
    <p><hi rend="#b">Renato Farina</hi>.</p>
    <p>”Oggi – scrive l’ex premier – grazie al web anche la politica ha dovuto cambiare pelle: è <hi rend="#b">comunicazione diretta</hi> e immediata con tutti, dove i dogmi imposti dall’alto non convincono più nessuno; è un <hi rend="#b">confronto trasparente</hi> tra chi ha senso dello Stato e senso di responsabilità da un lato, e chi sa solo insultare e demonizzare l’avversario dal lato opposto; è una <hi rend="#b">sfida tra il bene e il male</hi>, tra l’amore e l’odio”. Insomma, il messaggio sarà pure “2.0”, ma i contenuti sono sempre gli stessi, le stesse invettive lanciate da centinaia di congressi contro “l’avversario comunista”: “Noi siamo sempre per l’amore, siamo contro l’invidia e <hi rend="#b">contro l’odio</hi>. Il nostro impegno sul web in difesa della libertà è e deve rimanere da primi della classe”.</p>
    <p>”Invio con piacere un saluto ed un augurio di buon lavoro al convegno Politica 2.0 che una volta di più conferma la nostra<hi rend="#b"> ‘discesa in rete’ </hi>ed il nostro impegno in difesa della libertà con i più moderni mezzi di comunicazione” – ha esordito l’ex presidente del Consiglio – Per un movimento politico come il nostro che si propone di <hi rend="#b">modernizzare l’Italia</hi>, a cominciare dall’architettura istituzionale dello Stato, la presenza sulla rete deve essere un vanto e un piacere nello stesso tempo”. Infine la raccomandazione in vista delle prossime elezioni: ”Dobbiamo tutti mobilitarci per ascoltare i nostri elettori, spiegare loro i motivi del nostro sostegno al governo tecnico, mobilitare i nostri sostenitori in vista delle consultazioni elettorali”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>