<doc sitename="Il Fatto Quotidiano" title="Gomez a La7: &quot;Putin è il pazzo principale, ma anche gli altri leader mondiali stanno dimostrando di essere apprendisti stregoni&quot; - Il Fatto Quotidiano" author="F Q" date="2023-02-23" url="https://www.ilfattoquotidiano.it/2023/02/23/gomez-a-la7-putin-e-il-pazzo-principale-ma-anche-gli-altri-leader-mondiali-stanno-dimostrando-di-essere-apprendisti-stregoni/7075399/" hostname="ilfattoquotidiano.it" description="“La stoccata di Zelensky a Berlusconi? Credo che Zelensky, essendo il capo di uno Stato sotto attacco, se ne fotta, per dirla volgarmente. A lui, che è sotto le bombe, cosa può importare della nostra situazione nazionale? Io ormai la penso come Papa Francesco: c’è Putin, che è l’aggressore e il pazzo principale. Ma anche …" categories="La7" tags="Giorgia Meloni;Peter Gomez;Silvio Berlusconi;Ucraina;Volodymyr Zelensky" fingerprint="6dbae25cd397c7ad">
  <main>
    <p>“<hi rend="#b"> La stoccata di Zelensky a Berlusconi?</hi> Credo che Zelensky, essendo il capo di uno Stato sotto attacco, se ne fotta, per dirla volgarmente. A lui, che è sotto le bombe, cosa può importare della nostra situazione nazionale? Io ormai la penso come </p>
    <p><hi rend="#b">Papa Francesco</hi>: c’è</p>
    <p><hi rend="#b">Putin</hi>, che è</p>
    <p><hi rend="#b">l’aggressore e il pazzo principale.</hi>Ma anche</p>
    <p><hi rend="#b">gli altri grandi leader, in una situazione che è a un pelo dalla guerra mondiale, stanno dimostrando di essere dei pazzi</hi>e degli apprendisti stregoni e di giocare col fuoco”. Sono le parole pronunciate a</p>
    <p>
      <ref target="http://www.la7.it/tagada">(La7) dal direttore de</ref>
    </p>
    <hi rend="#b">Tagadà</hi>
    <p>
      <ref target="http://www.ilfattoquotidiano.it">e di</ref>
    </p>
    <hi rend="#b">ilfattoquotidiano.it</hi>
    <p>
      <hi rend="#i">,</hi>
    </p>
    <hi rend="#b">Fq Millennium</hi>
    <p><hi rend="#b">Peter Gomez</hi>, che aggiunge: “Questi stessi leader mondiali stanno prendendo una strada che tutti speriamo si interrompa. Ma finora possiamo registrare solo</p>
    <p><hi rend="#b">l’escalation totale.</hi>Ormai il discorso è solo di machismo: giocano a chi ce l’ha più lungo”.</p>
    <p>Circa il silenzio della presidente del Consiglio <hi rend="#b">Giorgia Meloni</hi> dinanzi all’irritazione di <hi rend="#b">Silvio Berlusconi</hi> per la frecciata di Zelensky, Gomez osserva: “Nonostante questo episodio possa provocare dei problemi nell’alleanza di maggioranza, io credo che, in fondo, a Meloni non dispiaccia troppo quello che è successo, perché questo è il suo rapporto con Berlusconi. Meloni sa che Forza Italia è al momento Silvio Berlusconi – conclude – ma spera che non lo sia nel futuro. Ricordo anche che Berlusconi davanti alle telecamere ha dichiarato che, da premier, non sarebbe mai andato a parlare con Zelensky. Insomma, questi sulla <hi rend="#b">scena politica internazionale </hi>fanno schermaglie<hi rend="#b"> mentre muore gente in Ucraina</hi>“.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>