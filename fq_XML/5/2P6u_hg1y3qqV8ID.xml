<doc sitename="Il Fatto Quotidiano" title="Berlusconi da Belpietro: &quot;Impediremo governo a Pd con grillini comperati&quot; - Il Fatto Quotidiano" author="RQuotidiano" date="2013-03-25" url="http://www.ilfattoquotidiano.it/2013/03/25/berlusconi-da-belpietro-impediremo-governo-con-grillini-comperati/541201/" hostname="ilfattoquotidiano.it" description="“Bersani non ha possibilità di mettere su un governo con grillini ‘comperati’ rispetto al programma che vuole Grillo perchè noi non lo accetteremo e lo impediremo”. Inoltre, “il Pd non può pensare di mettere da parte un terzo degli italiani senza farli contare al governo e senza che ci sia la possibilità di un accordo …" categories="Politica" tags="Maurizio Belpietro;Movimento 5 Stelle;PD;PDL;Pier Luigi Bersani;Silvio Berlusconi" fingerprint="a9cb9013a132e02c">
  <main>
    <head rend="h1">Berlusconi da Belpietro: “Impediremo governo a Pd con grillini comperati”</head>
    <graphic src="https://st.ilfattoquotidiano.it/wp-content/uploads/2013/03/berlusconi-interna-nuova1.jpg" alt="Silvio Berlusconi"/>
    <p>“Bersani non ha possibilità di <ref target="http://www.ilfattoquotidiano.it/2013/02/19/elezioni-2013-monti-evoca-latghe-intese-bersani-faro-scouting-tra-i-grillin/504846/">mettere su un governo con grillini ‘comperati’ rispetto al programma che vuole Grillo</ref> perchè noi non lo accetteremo e lo impediremo”. Inoltre, “il </p>
    <p><hi rend="#b">Pd</hi>non può pensare di mettere da parte un terzo degli italiani senza farli contare al governo e senza che ci sia la possibilità di un accordo per un uomo di garanzia per tutti alla</p>
    <p><hi rend="#b">Presidenza della Repubblica</hi>“.</p>
    <p><hi rend="#b">Silvio Berlusconi</hi>, ospite della</p>
    <p><hi rend="#i">Telefonata</hi>di</p>
    <p><hi rend="#b">Maurizio Belpietro</hi>su</p>
    <p><hi rend="#i">Canale 5</hi>, sollecita un governo di larghe intese coi democratici, che invita a non rincorrere il</p>
    <p><hi rend="#b">Movimento 5 Stelle</hi>. “E’ assurdo – prosegue – che</p>
    <p><hi rend="#b">Bersani</hi>continui ad inseguire i grillini che gli hanno già detto di no molte volte anche con sberleffi due, tre volte al giorno”.</p>
    <p>Poi avverte il Pd: o pensa a un’alleanza col <hi rend="#b">Pdl</hi> e all’elezione di un esponente vicino al centrodestra al <hi rend="#b">Quirinale</hi>, o si torna alle urne. “Come ho detto ai nostri 300 mila sostenitori in piazza – spiega il Cavaliere riferendosi alla <ref target="http://www.ilfattoquotidiano.it/2013/03/23/b-capo-dello-stato-sia-di-centrodestra-noi-pronti-a-nuova-campagna-elettorale/539954/">manifestazione di sabato a Piazza del Popolo a Roma</ref> – o il Pd cambia linea a 180 gradi e si rende disponibile ad un governo con il Pdl e contemporaneamente dichiara di volere un moderato al </p>
    <p><hi rend="#b">Colle</hi>, oppure si torna al voto al più presto”. L’ex premier insiste sulla necessità di Bersani, che è “una persona ragionevole”, di prendere atto “che non ha i numeri e quindi come sempre si è fatto in questi casi si faccia un governo, nell’interesse del Paese, con le altre forze responsabili. Con noi, con la</p>
    <p><hi rend="#b">Lega</hi>e con le forze di centro come è giusto e doveroso che sia”. E se si tornasse a votare, Berlusconi sarebbe “in primissima linea perchè – dice – sento una responsabilità enorme”.</p>
    <p>E ha ripetuto quanto dichiarato durante la manifestazione romana: “La sinistra ha occupato tutte le cariche. Se farà lo stesso per il <hi rend="#b">Quirinale</hi> noi con i nostri senatori bloccheremo il <hi rend="#b">Senato</hi> e quindi il <hi rend="#b">Parlamento</hi> e porteremo la protesta in piazza perchè questo sarebbe un golpe in <hi rend="#b">Italia</hi>“. </p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>