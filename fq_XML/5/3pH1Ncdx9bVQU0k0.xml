<doc sitename="Il Fatto Quotidiano" title="Berlusconi contro Zelensky tra gli applausi dei suoi. Aut-aut di Meloni: &quot;Atlantismo o il governo in parte&quot;" author="Andrea Tundo" date="2022-10-19" url="https://www.ilfattoquotidiano.it/2022/10/19/berlusconi-audio-zelensky-meloni-ultimatum/6844372/" hostname="ilfattoquotidiano.it" description="La vigilia delle consultazioni rischia di essere il crepuscolo di un esecutivo mai nato. Tutta colpa di un secondo audio di B. [IL RACCONTO]" categories="Politica" tags="Nuovo Governo;Russia;Silvio Berlusconi;Ucraina;Vladimir Putin" fingerprint="a9a7c6343f13d82f">
  <main>
    <head rend="h1">Berlusconi contro Zelensky e Fi applaude. Meloni: “Atlantismo o niente governo”. Leader di Fi: nessuno può mettere in discussione miei valori</head>
    <graphic src="https://st.ilfattoquotidiano.it/wp-content/uploads/2022/10/13/Berlusconi-Meloni-1200x630.jpg"/>
    <p>Un <hi rend="#b">nuovo audio</hi> di <hi rend="#b">Silvio Berlusconi</hi>, applaudito dai deputati di <hi rend="#b">Forza Italia</hi>, imbarazza definitivamente <hi rend="#b">Giorgia Meloni</hi> e le sue ferme posizioni filo-atlantiche. Così tanto che la leader di <hi rend="#b">Fratelli d’Italia</hi> lancia un ultimatum, arrivando a mettere in discussione la partenza del governo. L’inizio delle consultazioni al <hi rend="#b">Quirinale</hi> rischia di essere il crepuscolo di un <hi rend="#b">esecutivo mai nato</hi>. Tutta colpa di un secondo audio dell’ex presidente del Consiglio (<hi rend="#i"/>) catturato martedì durante l’assemblea con i neo-eletti alla Camera e pubblicato da </p>
    <p>
      <ref target="https://www.ilfattoquotidiano.it/2022/10/19/il-nuovo-audio-di-berlusconi-zelensky-non-vi-dico-cosa-penso-di-lui-e-dai-deputati-di-forza-italia-scattano-gli-applausi/6844434/">ascolta</ref>
    </p>
    <p>
      <hi rend="#b">: altri giudizi a ruota libera su</hi>
    </p>
    <hi rend="#i">LaPresse</hi>
    <p><hi rend="#b">Volodymyr Zelensky</hi>e le</p>
    <p><hi rend="#b">leadership occidentali</hi>, la sua ricostruzione di quanto avvenuto in</p>
    <p><hi rend="#b">Donbass</hi>negli ultimi otto anni e la sostanziale difesa di</p>
    <p><hi rend="#b">Vladimir Putin</hi>, con cui il leader di Fi si è scambiato regali e</p>
    <p><hi rend="#b">“lettere dolcissime”</hi>neanche un mese fa, spingono Meloni a reagire in maniera perentoria.</p>
    <p><hi rend="#b">Il botta e risposta dopo l’audio – </hi><ref target="https://www.ilfattoquotidiano.it/2022/10/19/meloni-dopo-laudio-di-berlusconi-litalia-e-parte-della-nato-chi-non-concorda-e-fuori-a-costo-di-non-fare-il-governo/6844625/">Questa volta la premier in pectore sceglie di intervenire in chiaro</ref>: “L’Italia è a pieno titolo, e a testa alta, parte dell’<hi rend="#b">Europa</hi> e dell’<hi rend="#b">Alleanza atlantica</hi>. Chi non fosse d’accordo con questo <hi rend="#b">caposaldo</hi> non potrà far parte del governo, a costo di non fare il governo”, mette nero su bianco la presidente di Fdi. Più che una sfida è un <hi rend="#b">dentro-fuori</hi>. Troppo gravi i pensieri di Berlusconi contenuti in quei quattro minuti: rischiano di incrinare i rapporti con le<hi rend="#b"> cancellerie europee</hi> e gli <hi rend="#b">Usa</hi>. Di fronte a un pericolo simile, è il cuore del Meloni-pensiero, meglio far saltare tutto. L’<hi rend="#b">ultima resistenza</hi> dell’ex presidente del Consiglio è affidata a una lunghissima <hi rend="#b">nota rabbiosa</hi> a tarda sera nella quale, tra accuse di “dossieraggio” ai suoi e rivendicazione di 28 anni di <hi rend="#b">“riferimento costante”</hi> all’Occidente, spunta in filigrana l’<hi rend="#b">ennesima risposta</hi> all’alleata: “Nessuno, <hi rend="#b">sottolineo nessuno</hi>, può permettersi di metterlo in discussione”.</p>
    <p><hi rend="#b">Il non detto su Zelensky e le risate dei suoi –</hi> “Zelensky, secondo me…<hi rend="#b"> lasciamo perdere, non posso dirlo</hi>…”, aveva scandito per poi trattenersi il leader di Forza Italia tra gli <hi rend="#b">applausi</hi> degli onorevoli. Poi riattacca la musica: “Quello che è un altro rischio, un altro pericolo che tutti noi abbiamo: oggi, purtroppo, nel mondo occidentale, <hi rend="#b">non ci sono leader</hi>, non ci sono in <hi rend="#b">Europa</hi> e negli <hi rend="#b">Stati Uniti d’America</hi>. Non vi dico le cose che so ma leader veri non ce ne sono. Posso farvi sorridere? L’<hi rend="#b">unico vero leader</hi> sono io…”, aggiunge Berlusconi in una critica tutt’altro che velata al presidente <hi rend="#b">Joe Biden</hi> e ai vertici dell’Ue riguardo alla strategia adottata prima e dopo l’invasione voluta da Mosca. Frasi che rischiano di irritare i partner dell’<hi rend="#b">Alleanza Atlantica</hi> e che mettono in difficoltà anche <hi rend="#b">Antonio Tajani</hi> destinato a guidare il <hi rend="#b">ministro degli Esteri</hi> secondo lo <hi rend="#b">scacchiere provvisorio</hi> del nascente governo, se mai vedrà la luce. Non a caso l’ex presidente del Parlamento Ue ha annunciato che giovedì parteciperà al summit del Partito Popolare Europeo per “confermare la <hi rend="#b">posizione europeista</hi>, filo-atlantica e di<hi rend="#b"> pieno sostegno</hi> all’Ucraina mia e di Forza Italia”.</p>
    <p><hi rend="#b">“Se diceva ‘non attacco più’, finiva tutto” –</hi> Una <hi rend="#b">necessità impellente</hi> dopo che il capo del suo partito ha in sostanza sposato la linea di un Putin costretto a intervenire a causa delle<hi rend="#b"> mosse ucraine</hi>, prima e dopo l’elezione di Zelensky. Di più: secondo Berlusconi, lo ‘zar’ sarebbe stato refrattario all’invasione ma avrebbe subito <hi rend="#b">“pressioni</hi> da tutta la Russia”, era pronto a una<hi rend="#b"> guerra-lampo</hi> per sostituire Zelensky con “persone perbene e di buon senso”. L’ex premier ha quindi addossato la colpa del conflitto ancora in atto a due fattori. Primo: la decisione dell’<hi rend="#b">Occidente</hi> di fornire subito supporto. Secondo: la scelta del presidente ucraino di rispondere all’attacco. “La guerra condotta in Ucraina è la strage dei <hi rend="#b">soldati</hi> e dei <hi rend="#b">cittadini ucraini </hi>– sono state le parole del leader di Forza Italia – Se lui diceva <hi rend="#b">‘Non attacco più’</hi>, finiva tutto (…). Quindi se non c’è un intervento forte, questa guerra non finisce”.</p>
    <p><hi rend="#b">“Putin voleva mettere persone perbene” –</hi> Prima si era lanciato in una ricostruzione degli ultimi otto anni di rapporti tra Ucraina e Russia: l’Ucraina che ha “buttato al diavolo” gli <hi rend="#b">accordi di</hi><hi rend="#b">Minsk </hi>e “comincia ad <hi rend="#b">attaccare le frontiere</hi> delle due repubbliche” del <hi rend="#b">Donbass </hi>facendo “<hi rend="#b">5-6-7mila morti”</hi>. Quindi l’attacco diretto a Zelensky che <hi rend="#b">“triplica gli attacchi”</hi>, circostanza che spinge – è la versione dell’ex Cav. – le due repubbliche a chiedere aiuto a Putin. A quel punto l’assoluzione del capo del Cremlino: “Lui è <hi rend="#b">contrario</hi> a qualsiasi iniziativa, <hi rend="#b">resiste</hi>, subisce una <hi rend="#b">pressione forte</hi> da tutta la Russia. E allora si decide a inventare una<hi rend="#b"> operazione speciale</hi>: le truppe dovevano entrare in Ucraina, in una settimana raggiungere Kiev,<hi rend="#b"> deporre il governo</hi> in carica, Zelensky eccetera, e mettere un governo già scelto dalla <hi rend="#b">minoranza ucraina</hi> di persone <hi rend="#b">per bene</hi> e di <hi rend="#b">buon senso</hi>, un’altra settimana per tornare indietro”. <ref target="https://www.ilfattoquotidiano.it/2022/09/23/berlusconi-sullucraina-putin-voleva-sostituire-zelensky-con-un-governo-di-persone-perbene-doveva-fermarsi-solo-allassedio-di-kiev/6813777/">Una ricostruzione simile a quella che aveva già offerto a Porta a Porta poco prima del voto del 25 settembre</ref>.</p>
    <p><hi rend="#b">Meloni: “Chiederò chiarezza a tutti i ministri” –</hi> Ma sulla strada verso Kiev si è trovato di fronte a “una <hi rend="#b">situazione imprevista</hi> e imprevedibile di <hi rend="#b">resistenza”</hi> da parte degli ucraini, che “hanno cominciato dal terzo giorno a ricevere <hi rend="#b">soldi</hi> e <hi rend="#b">armi</hi> dall’Occidente”. Inutile e inconsistente il tentativo di chiarire, <ref target="https://www.ilfattoquotidiano.it/2022/10/19/berlusconi-telefona-a-mentana-in-diretta-audio-va-contestualizzato-cera-preoccupazione-generale-per-rottura-tra-occidente-e-russia/6844580/">attraverso una telefonata al direttore del TgLa7 Enrico Mentana</ref>, come le sue fossero parole derivanti alla </p>
    <p><hi rend="#b">“preoccupazione generale”</hi>riguardo al clima che “si è creato nel rapporto tra Russia, Europa ed Occidente”. La prima a non crederci è proprio Meloni, che smonta la debole</p>
    <p><hi rend="#b">linea difensiva</hi>dell’alleato e avvisa i papabili componenti dell’esecutivo: sulla fedeltà alla linea euro-atlantica chiederà</p>
    <p><hi rend="#b">“chiarezza</hi>a tutti i ministri di un eventuale governo” perché</p>
    <p><hi rend="#b">“la prima regola”</hi>di chi ha ricevuto “un forte</p>
    <p><hi rend="#b">mandato</hi>dagli italiani” è “rispettare il</p>
    <p><hi rend="#b">programma</hi>che i cittadini hanno votato”. Dopo il patto di</p>
    <p><hi rend="#b">via della Scrofa</hi>, collassato già nella giornata di martedì, la leader di Fratelli d’Italia mette un punto: di qua o di là, nessun</p>
    <p><hi rend="#b">bilancino</hi>né tentennamento. Altrimenti sarà estrema ratio. Non si parte neanche. Un guanto di sfida che, a leggere tra le righe della nota di risposta di B., non l’ha portato a sotterrare l’ascia di guerra.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>