<doc sitename="Il Fatto Quotidiano" title="&quot;Silvio Berlusconi è in condizioni stabili, chiede di andare già a casa&quot; - Il Fatto Quotidiano" author="F Q" date="2023-04-08" url="https://www.ilfattoquotidiano.it/2023/04/08/silvio-berlusconi-e-in-condizioni-stabili-chiede-di-andare-gia-a-casa/7124812/" hostname="ilfattoquotidiano.it" description="Nonostante persista “in particolare il problema dell’infezione polmonare“, Silvio Berlusconi è “in condizioni stabili e chiede già di andare a casa“. A farlo sapere è l’Ansa, che ha appreso la notizia da fonti sanitarie: il leader di Forza Italia è ricoverato all’ospedale San Raffaele di Milano da mercoledì scorso, quando il suo quadro clinico si …" categories="Cronaca" tags="Silvio Berlusconi" fingerprint="e5afd42c3d03460d">
  <main>
    <head rend="h1">“Silvio Berlusconi è in condizioni stabili, chiede di andare già a casa”</head>
    <graphic src="https://st.ilfattoquotidiano.it/wp-content/uploads/2023/04/05/berlusconi-4-690x362.jpg"/>
    <p>Nonostante persista “in particolare il <hi rend="#b">problema dell’infezione polmonare</hi>“, <hi rend="#b">Silvio Berluscon</hi>i è “in condizioni stabili e<hi rend="#b"> chiede già di andare a casa</hi>“. A farlo sapere è l’Ansa, che ha appreso la notizia da fonti sanitarie: il leader di Forza Italia è ricoverato all’<hi rend="#b">ospedale San Raffaele di Milano</hi> da mercoledì scorso, quando il suo quadro clinico si era aggravato rendendo necessario il suo ricovero in terapia intensiva. L’ex Cavaliere ha avuto infatti un’infezione polmonare, che si è aggiunta alla <ref target="https://www.ilfattoquotidiano.it/2023/04/06/leucemia-mielomonocitica-cronica-cose-la-forma-rara-che-ha-colpito-silvio-berlusconi/7122874/"> leucemia cronica che gli era già stata diagnosticata tempo fa</ref>. Questa mattina ha ricevuto la visita di </p>
    <p><hi rend="#b">Gianni Letta</hi>: “L’ho visitato in terapia intensiva, abbiamo parlato e l’ho trovato meglio di quanto pensassi – ha fatto sapere -. Gli possiamo fare un augurio di Pasqua perché la strada della rinascita, se non della resurrezione, è imboccata”. Anche il vice premier e ministro degli Esteri</p>
    <p><hi rend="#b">Antonio Tajani</hi>si è detto ottimista circa la ripresa di Berlusconi, spiegando che “stamane non l’ho sentito, non è giusto affaticarlo”, ma “sono in contatto con famiglia, con il dottor Zangrillo”. Intanto “continuano le cure”, Berlusconi “è sempre riuscito a vincere la malattia” e sono ”tutti ottimisti, confidano nel suo coraggio nella sua forza, tornerà presto”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>