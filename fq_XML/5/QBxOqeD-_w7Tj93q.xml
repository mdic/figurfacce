<doc sitename="Il Fatto Quotidiano" title="Santoro a La7: &quot;Meloni parlava di sovranismo e ora con lei siamo diventati i più servili verso gli Usa. Zelensky su Berlusconi? Battutaccia&quot; - Il Fatto Quotidiano" author="F Q" date="2023-02-22" url="https://www.ilfattoquotidiano.it/2023/02/22/santoro-a-la7-meloni-parlava-di-sovranismo-e-ora-con-lei-siamo-diventati-i-piu-servili-verso-gli-usa-zelensky-su-berlusconi-battutaccia/7073180/" hostname="ilfattoquotidiano.it" description="&quot;CON MELONI SIAMO I PIÙ SERVILI CON GLI USA&quot;, Michele Santoro parla della politica estera dell'attuale governo. Ecco cosa ha detto [Video]" categories="La7" tags="Giorgia Meloni;Michele Santoro;Silvio Berlusconi;Ucraina;Volodymyr Zelensky" fingerprint="f99bc51c9b0e9833">
  <main>
    <p>“<hi rend="#b">Giorgia Meloni</hi> ci aveva spiegato che dovevamo essere sovranisti e che finalmente il nostro Stato doveva alzare le spalle e guardare in faccia il mondo e l’Europa. Siamo diventati<hi rend="#b"> i più servili nei confronti degli Usa e in Europa </hi>stiamo a <hi rend="#b">mendicare </hi>che non ci mettano ai margini. Perché succede questo? Perché <hi rend="#b">quando la Meloni diceva di avere le soluzioni per tutto, in realtà non le aveva</hi>“. Sono le parole pronunciate a <ref target="http://www.la7.it/dimartedi">Dimartedì </ref>(La7) dal giornalista </p>
    <p><hi rend="#b">Michele Santoro</hi>che fa una lunga analisi della</p>
    <p><hi rend="#b">guerra in Ucraina</hi>e dell’operato della presidente del Consiglio, sulla quale aggiunge: “Meloni ha detto a</p>
    <p><hi rend="#b">Zelensky</hi>che</p>
    <p><hi rend="#b">combatteremo fino alla fine</hi>, cioè fino alla vittoria militare. Certo, tanto noi combattiamo sempre con le scimitarre degli altri, quindi anche lei si fa forte dei</p>
    <p><hi rend="#b">missili americani</hi>“.</p>
    <p><ref target="https://www.ilfattoquotidiano.it/2023/02/21/meloni-a-kiev-per-ora-no-invio-jet/7072008/">Sulla staffilata di Zelensky a Berlusconi</ref>, Santoro osserva: “È stata una </p>
    <p><hi rend="#b">battutaccia</hi>. Zelensky ogni tanto scade a questi livelli che sono un po’ il ricordo della sua vecchia professione di attore. Io, che sono stato e sono un avversario di</p>
    <p><hi rend="#b">Berlusconi</hi>, ma leale, credo che l’ex Cavaliere sulla pace</p>
    <p><hi rend="#b">abbia sempre avuto un’idea abbastanza pacifista. Non è affatto un guerrafondaio</hi>– spiega – Poi sicuramente ha commesso molti errori, anche in politica estera, come quando accreditò i</p>
    <p><hi rend="#b">bombardamenti in Libia</hi>nonostante fosse contrario. Tuttavia, per come l’ho conosciuto io, Berlusconi è molto refrattario alla guerra.</p>
    <p><hi rend="#b">Zelensky comunque dovrebbe rispettare quelli che hanno votato per mandargli le armi</hi>, come Berlusconi”.</p>
    <p>Il giornalista ribadisce la sua posizione sulla guerra in Ucraina e menziona le parole del capo di stato maggiore Usa, il generale <hi rend="#b">Mark Milley</hi>, che in una intervista al <hi rend="#i">Financial Times </hi>del 16 febbraio scorso ha affermato che <hi rend="#b">né la Russia, né l’Ucraina sono in grado di vincere il conflitto</hi>: “Il capo di Stato maggiore degli Usa ha dichiarato che non ci può essere un vincitore e che <hi rend="#b">questo conflitto rischia di durare 20 anni.</hi> E dobbiamo stare attenti a non superare la linea rossa. <hi rend="#b">E qual è la linea rossa? Sono i missili che possono andare a colpire la Crimea.</hi> È vero che <hi rend="#b">Putin</hi> è indebolito, ma, come tutti gli animali feriti, potrebbe fare la grande cazzatona che ci farebbe precipitare immediatamente in un <hi rend="#b">conflitto nucleare</hi> e quindi nella possibile distruzione del mondo”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>