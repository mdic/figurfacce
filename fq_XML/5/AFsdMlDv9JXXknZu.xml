<doc sitename="Il Fatto Quotidiano" title="Frequenze, Mediaset e la beffa del beauty contest che non c'è più - Il Fatto Quotidiano" author="Lorenzo Galeazzi" date="2011-12-20" url="http://www.ilfattoquotidiano.it/2011/12/20/mediaset-beffa-beauty-contest/178992/" hostname="ilfattoquotidiano.it" description="“Un’imboscata contro di me”. E ancora: “Questa sì che è una legge ad personam”. E’ un fiume in piena Silvio Berlusconi colpito nell’orgoglio e soprattutto nel portafoglio dalla decisione del governo di annullare il beauty contest (la gara che assegnava gratis le frequenze televisive generate dal passaggio al digitale) e di indire al suo posto …" categories="Media" tags="Beauty Contest;Corrado Passera;Frequenze TV;Mario Monti;Mediaset;Paolo Romani;Rai;Silvio Berlusconi" fingerprint="61efd0135b4fc915">
  <main><head rend="h1">Frequenze, Mediaset e la beffa <lb/> del beauty contest che non c’è più</head><p><ref target="http://www.ilfattoquotidiano.it/wp-content/uploads/2011/12/Mediaset-pezzo.jpg"/>“Un’imboscata contro di me”. E ancora: “Questa sì che è una legge ad personam”. E’ un fiume in piena <graphic src="http://www.ilfattoquotidiano.it/wp-content/uploads/2011/12/Mediaset-pezzo.jpg" title="Mediaset pezzo"/></p><p><hi rend="#b">Silvio</hi></p><p><hi rend="#b">Berlusconi</hi>colpito nell’orgoglio e soprattutto nel portafoglio dalla decisione del governo di annullare il</p><p><hi rend="#b">beauty</hi></p><p><hi rend="#b">contest</hi>(la gara che assegnava gratis le frequenze televisive generate dal passaggio al digitale) e di indire al suo posto una vera e propria</p><p><hi rend="#b">asta competitiva</hi>.</p><p>In realtà l’ex presidente del Consiglio più che con <hi rend="#b">Monti</hi> o Passera dovrebbe prendersela con chi in questi anni ha curato gli interessi delle sue televisioni: dai vertici aziendali del Biscione fino all’ex titolare del ministero dello Sviluppo economico <hi rend="#b">Paolo Romani</hi>. Qual’è stata la loro colpa? Quella di non aver chiuso la ricchissima partita dell’assegnazione delle frequenze digitali quando erano al potere e di trovarsi ora con un governo meno propenso a regalarle a <hi rend="#b">Mediaset</hi> (e di conseguenza anche alla Rai).</p><p><ref target="http://www.ilfattoquotidiano.it/2011/12/05/frequenze-passera-abbiamo-ancora-deciso/175365/">Una volta preso possesso dell’ufficio di via Veneto, Corrado Passera, dopo le prime ritrosi</ref>e, ha ceduto alle richieste di alcuni partiti e di una fetta sempre più grande della società civile: in un momento in cui si chiedono agli italiani sacrifici senza pari, è inaccettabile regalare alle televisioni un bene pubblico rinunciando a diversi miliardi di euro. E così è stato. </p><p><ref target="http://www.ilfattoquotidiano.it/2011/12/20/frequenze-congelate/178784/">In realtà il nuovo ministro dello</ref>: il piano infatti prevede sì di annullare il beauty contest in favore di un’asta vera e propria, ma concede ai due incumbent (</p><hi rend="#b">Sviluppo economico</hi>ha usato il guanto di velluto contro le aziende dell’ex premier<p><hi rend="#b">Rai</hi>e Mediaset) di trasformare il “loro”</p><p><hi rend="#b">Dvb-h</hi>(frequenza di solito usata per i servizi multimediali della telefonia) in un</p><p><hi rend="#b">Dvb-t</hi>, e cioè in un pacchetto di segnali televisivi veri e propri. Così facendo sia Cologno Monzese che Viale Mazzini si troveranno in possesso di cinque super-frequenze digitali (quattro</p><p><hi rend="#b">multiplex</hi>li avevano già) su cui potranno fare correre fino a 30 segnali contemporaneamente. Il massimo concesso dall’</p><p><hi rend="#b">Unione europea</hi>che proprio a causa dello strapotere del duopolio “Raiset” aveva aperto una procedura d’infrazione contro l’</p><p><hi rend="#b">Italia</hi>colpevole di non aver aperto il mercato televisivo a nuovi soggetti.</p><p>Il problema però è che Berlusconi voleva tutto: far vincere gratuitamente a <hi rend="#b">Mediaset </hi>una delle sei frequenze messe a gara (tenendosi il Dvb-h, pronto a trasformarlo in Dvb-t una volta che la lente di Bruxelles si fosse spostata altrove) e soprattutto decidere a chi assegnarle, tenendo ben lontano dal mercato della televisione digitale terrestre relatà in grado di farli concorrenza come <hi rend="#b">Sky Italia</hi> (che qualche mese fa ha infatti rinunciato per “regole discutibili). Insomma il Cavaliere voleva vincere facile, ma la tattica del temporeggiamento, unita a un po’ di sfortuna (la caduta del governo) hanno incrinato i suoi piani.</p><p>La <hi rend="#b">partita dell’assegnazione delle frequenze</hi> si poteva concludere già a luglio 2010, quando ancora nessuno aveva ancora pensato alla possibilità di vendere, <ref target="http://www.google.com/url?q=http://www.ilfattoquotidiano.it/2011/08/30/asta-frequenze-digitali-aperte-le-buste23-miliardi-dalle-prime-offerte/154284/&amp;sa=U&amp;ei=-f7wToLVGOSC4gT0_8XKAQ&amp;ved=0CAQQFjAA&amp;client=internal-uds-cse&amp;usg=AFQjCNEq4pKc8xl1qiorAGpa_bveeevmgA">questa volta mediante una vera asta commerciale, un’altra porzione di etere (liberata sempre dal passaggio al digitale) alle compagnie di telecomunicazioni</ref>. Poi ci si è messa Sky con il ricorso (<ref target="https://www.ilfattoquotidiano.it/2010/07/20/lunione-europea-dice-si-a-sky-in-chiaro/42171/">accolto in sede europea</ref>) contro la sua esclusione dal beauty contest. Anche in questo caso l’ordine di batteria era quello di traccheggiare, ed ecco che Romani si rivolge al <hi rend="#b">Consiglio di Stato</hi>, appellandosi alla reciprocità: Sky è un’azienda americana e non può trasmettere sul territorio italiano fino a che l’America non consentirà alle televisioni italiane di irradiare il proprio segnale negli States. <ref target="https://www.ilfattoquotidiano.it/2011/03/04/romani-batte-in-ritirata-sky-prepara-i-programmi-2/95290/">Il massimo organo della giustizia amministrativa rigetta però il suo ricorso definendolo addirittura “manipolativo”</ref>.</p><p>Una volta persa la partita con la corporation di <hi rend="#b">Rupert Murdoch</hi>, a Berlusconi e soci non rimane altra soluzione che <ref target="https://www.ilfattoquotidiano.it/2011/05/12/tv-digitale-terrestre-arriva-il-beauty-contesta-carte-truccate/110560/">stendere il disciplinare di gara e di mandarlo al commissario europeo alla Concorrenza Joaquin Almunia</ref>. Pena la multa di qualche centinaio di milioni di euro per la procedura d’infrazione che pesa sul Belpaese dai tempi della <hi rend="#b">Legge Gasparri</hi>.</p><p>L’ordine è però sempre lo stesso: far passare i mesi, come in una guerra di posizione, per fiaccare gli avversari più temuti: quelli che, entrando nel mercato televisivo, sono in grado di rosicchiare fette di mercato e introiti pubblicitari alle aziende del <hi rend="#b">Biscione</hi>. Passa altro tempo e si arriva ai giorni nostri, a questa estate precisamente. E’ quasi fatta, ma la gara ha dei tempi lunghi e nel frattempo, apriti cielo, i mercati internazionali e l’Unione europea “costringono” Berlusconi a salire al <hi rend="#b">Colle</hi> a rassegnare le proprie dimissioni da capo del governo. “Cambiano le regole per colpire me”, ha detto mestamente il Cavaliere.</p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>