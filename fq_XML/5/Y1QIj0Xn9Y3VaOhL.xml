<doc sitename="Il Fatto Quotidiano" title="La classifica dei &quot;paperoni&quot; d'Italia secondo Forbes - Il Fatto Quotidiano" author="RQuotidiano" date="2012-04-01" url="http://www.ilfattoquotidiano.it/2012/04/01/classifica-paperoni-ditalia-secondo-forbes/201680/" hostname="ilfattoquotidiano.it" description="Cinquanta miliardi di euro. Tanto valgono i patrimoni delle dieci persone più ricche d’Italia, secondo quanto emerge dall’ultima classifica stilata da Forbes nel marzo scorso. Ecco nel dettaglio i dieci ‘paperoni’ del nostro Paese. 1) MICHELE FERRERO: il patron dell’omonimo gruppo dolciario vanta un patrimonio di 14,2 miliardi di euro e si conferma l’italiano più …" categories="Economia" tags="Armani;Ferrero;Forbes;Leonardo Del Vecchio;Silvio Berlusconi" fingerprint="ab903ec378096d31">
  <main>
    <head rend="h1">La classifica dei “paperoni” d’Italia secondo Forbes</head>
    <p>Cinquanta miliardi di euro. Tanto valgono i patrimoni delle dieci persone più ricche d’Italia, secondo quanto emerge dall’ultima classifica stilata da Forbes nel marzo scorso. Ecco nel dettaglio i dieci ‘paperoni’ del nostro Paese.</p>
    <p><hi rend="#b">1) MICHELE FERRERO</hi>: il patron dell’omonimo gruppo dolciario vanta un patrimonio di 14,2 miliardi di euro e si conferma l’italiano più ricco, al 23mo posto nella classifica mondiale.<hi rend="#b">2) LEONARDO DEL VECCHIO</hi>: il fondatore del colosso degli occhiali Luxottica è al 74mo posto nel mondo, con una fortuna di 8,6 miliardi di euro.<hi rend="#b">3) GIORGIO ARMANI:</hi> con lo stilista irrompe la moda nella classifica dei più ricchi d’Italia. Armani ha un patrimonio di 5,4 miliardi.<hi rend="#b">4) MIUCCIA PRADA</hi>: ancora moda con la stilista, considerata da Forbes anche la 79ma donna più potente del mondo. La nipote del fondatore Mario ha un patrimonio di 5,1 miliardi di euro.<hi rend="#b">5) PAOLO E GIANFELICE ROCCA</hi>: i fratelli Rocca hanno ereditato il 10% di Techint Financial, che controlla Tenaris, attiva nel campo dell’ingegneria energetica. Il patrimonio è di 6 miliardi e di 4,5 miliardi di euro<hi rend="#b">6) SILVIO BERLUSCONI</hi>: l’ex premier e fondatore di Mediaset e Fininvest è ‘solo’ sesto, con un patrimonio di 4,4 miliardi.<hi rend="#b">7) PATRIZIO BERTELLI</hi>: il marito di Miuccia Prada, amministratore delegato del gruppo, ha un patrimonio di 2,77 miliardi di euro.<hi rend="#b">8) STEFANO PESSINA</hi>: ex ingegnere nucleare, patron di Alliance Unichem, fusa col colosso farmaceutico britannico Boots nel 2006. Un patrimonio da 1,95 miliardi.<hi rend="#b">9) BENETTON</hi>: la famiglia veneta, titolare dell’omonimo marchio di abbigliamento, è presente per intero: Carlo, Gilberto, Giuliana e Luciano vantano un patrimonio di 1,5 miliardi ognuno.<hi rend="#b">10) MARIO MORETTI POLEGATO</hi>: il numero uno di Geox, nonostante il calo delle quotazioni azionarie, resta fra gli italiani più ricchi, con un patrimonio di 1,35 miliardi.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>