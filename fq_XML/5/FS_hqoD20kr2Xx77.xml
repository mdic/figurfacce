<doc sitename="Il Fatto Quotidiano" title="Il Pdl di Bologna: &quot;Una sala di quartiere intitolata a Rachele Mussolini&quot; - Il Fatto Quotidiano" author="RQuotidiano" date="2013-02-19" url="http://www.ilfattoquotidiano.it/2013/02/19/pdl-di-bologna-sala-di-quartiere-intitolata-a-rachele-mussolini/505657/" hostname="ilfattoquotidiano.it" description="Intitolare la sala del consiglio del quartiere Santo Stefano a Rachele Mussolini. Lo propone a Bologna il consigliere Pdl Michele Laganà, noto titolare dell’omonima pasticcieria, con un ordine del giorno che sarà discusso il 27 febbraio 2013. “Donna Rachele – spiega Laganà – come riconosciuto da tutti è stata una grandissima figura di donna italiana, …" categories="Emilia Romagna - Cronaca" tags="Benito Mussolini;PDL;Silvio Berlusconi" fingerprint="63ae4f10096ee023">
  <main>
    <head rend="h3">Emilia Romagna - Cronaca</head>
    <head rend="h1">Il Pdl di Bologna: “Una sala di quartiere intitolata a Rachele Mussolini”</head>
    <graphic src="https://st.ilfattoquotidiano.it/wp-content/uploads/2013/02/rachele-mussolini_er.jpg"/>
    <p>Intitolare la <hi rend="#b">sala del consiglio</hi> del quartiere Santo Stefano a <hi rend="#b">Rachele Mussolini</hi>. Lo propone a Bologna il consigliere Pdl Michele Laganà, noto titolare dell’omonima pasticcieria, con un ordine del giorno che sarà discusso il 27 febbraio 2013. “Donna Rachele – spiega Laganà – come riconosciuto da tutti è stata una grandissima figura di donna italiana, è sempre rimasta fuori dalla politica, ha sempre cresciuto e difeso i figli con una grande umiltà e onestà in momenti difficilissimi dedicando tutta la sua vita a loro”.</p>
    <p>“La proposta di celebrare così le memoria della donna che stette accanto al <hi rend="#b">Duce</hi>, secondo il responsabile dell’organizzazione dei Democratici felsinei Raffaele Persiano “è da considerarsi tra i primi effetti della riabilitazione di Berlusconi nei confronti della figura di <hi rend="#b">Mussolini</hi>“. </p>
    <p>“Denunciamo a gran voce questa proposta vergognosa, a cui ci opporremo con tutte le nostre forze” prosegue Persiano, ricordando che “la città, Medaglia d’oro della Resistenza, non può accettare un tale sfregio alla sua storia e alla memoria dei partigiani e di tutti i caduti per la libertà”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>