<doc sitename="Il Fatto Quotidiano" title="Pdl: &quot;L'esercito della libertà&quot;, il sito per diventare &quot;soldato&quot; di Berlusconi - Il Fatto Quotidiano" author="RQuotidiano" date="2013-05-28" url="http://www.ilfattoquotidiano.it/2013/05/28/pdl-nasce-lesercito-della-liberta-sito-per-diventare-soldato-di-berlusconi/608806/" hostname="ilfattoquotidiano.it" description="“Dichiaro di volermi arruolare nell’Esercito di Silvio per difendere il presidente Berlusconi e combattere al suo fianco la Guerra dei Vent’anni“. Ovvero in quella che vede contrapposti centrodestra e centrosinistra. L’incipit è chiaro: nel modulo dell’Esercito delle Libertà, sito nato per sostenere il Cavaliere, l’iscritto dichiara di riconoscersi “in lui, nel suo pensiero, nei suoi …" categories="Politica" tags="PDL;Silvio Berlusconi" fingerprint="fdc95464f92d0ea7">
  <main>
    <head rend="h1">Pdl: “L’esercito della libertà”, il sito per diventare “soldato” di Berlusconi</head>
    <graphic src="https://st.ilfattoquotidiano.it/wp-content/uploads/2013/05/berlusconi-esercito-interna-nuova.jpg"/>
    <p>“Dichiaro di volermi arruolare nell’<hi rend="#b">Esercito di Silvio</hi> per difendere il presidente <hi rend="#b">Berlusconi</hi> e combattere al suo fianco la <hi rend="#b">Guerra dei Vent’anni</hi>“. Ovvero in quella che vede contrapposti centrodestra e centrosinistra. L’incipit è chiaro: nel modulo dell’<ref target="http://www.esercitodellaliberta.it/">Esercito delle Libertà</ref>, sito nato per sostenere il <hi rend="#b">Cavaliere</hi>, l’iscritto dichiara di riconoscersi “in lui, nel suo pensiero, nei suoi ideali e nel suo operato”. E ancora di volersi “battere per la libertà, per una Italia libera e democratica. Di essere pronto a partecipare ad eventi o manifestazioni in supporto del Presidente Berlusconi per affermare il principio che la sovranità popolare non può essere sovvertita in alcun modo tranne attraverso l’azione politica”.</p>
    <p>Il sito, frutto di un’idea di <hi rend="#b">Simone Furlan</hi>, imprenditore e presidente del movimento politico <hi rend="#i">Forza Insieme</hi>, precisa agli aspiranti combattenti in nome di Silvio che non servono i “tre giorni di naja”, ma è sufficiente la compilare il modulo. E, dopo essere diventati i suoi “soldti”, è possibile anche “dar vita a un reggimento per difendere il Presidente Berlusconi” sul proprio territorio. Gli aspiranti al ruolo di comandante dovranno però spedire “una foto ed una breve motivazione del perchè ami Silvio”. E oltre ai moduli, <ref target="http://www.esercitodellaliberta.it/?page_id=12">online anche un video di presentazione, da mamma Rosa a Mike Bongiorno</ref>, e una sezione dedicata alla biografia dell’ex premier dal titolo: </p>
    <p><ref target="http://www.esercitodellaliberta.it/?page_id=166">“La vita straordinaria si Silvio Berlusconi”</ref>.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>