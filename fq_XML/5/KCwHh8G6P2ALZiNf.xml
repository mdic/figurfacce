<doc sitename="Il Fatto Quotidiano" title="Sposetti: &quot;Se condannano Berlusconi il Pd salterà come un birillo&quot; - Il Fatto Quotidiano" author="RQuotidiano" date="2013-07-28" url="http://www.ilfattoquotidiano.it/2013/07/28/sposetti-se-condannano-berlusconi-pd-saltera-come-birillo/669468/" hostname="ilfattoquotidiano.it" description="“Se Berlusconi verrà condannato il Pd salterà come un birillo”. A sostenerlo non è un irriducibile del Pdl, come Renato Brunetta o Daniela Santanché, ma proprio un esponente del Partito Democratico, Ugo Sposetti. Che dice: “Sarà la fine di tutto, il partito non reggerà l’urto e salterà in aria come un birillo”. In un’intervista a …" categories="Politica" tags="Cassazione;Enrico Letta;PD;PDL;Processo Mediaset;Silvio Berlusconi;Ugo Sposetti" fingerprint="7d0281a6b50a322d">
  <main>
    <head rend="h1">Sposetti: “Se condannano Berlusconi il Pd salterà come un birillo”</head>
    <p>“Se <hi rend="#b">Berlusconi</hi> verrà condannato il <hi rend="#b">Pd</hi> salterà come un birillo”. A sostenerlo non è un irriducibile del Pdl, come Renato Brunetta o Daniela Santanché, ma proprio un esponente del Partito Democratico, <hi rend="#b">Ugo Sposetti</hi>. Che dice: “Sarà la fine di tutto, il partito non reggerà l’urto e salterà in aria come un birillo”. In un’intervista a Qn, il senatore democratico parla delle conseguenze di un’<ref target="http://www.ilfattoquotidiano.it/2013/07/09/processo-mediaset-udienza-fissata-in-cassazione-30-luglio/650854/">eventuale condanna di Berlusconi da parte della Cassazione</ref>. “Siamo politicamente </p>
    <p><hi rend="#b">annientati</hi>, nessuno ha ragionato di questa vicenda sul piano politico, non la reggeremo: per noi sarà una botta tremenda e il partito</p>
    <p><hi rend="#b">imploderà</hi>”.</p>
    <p>Quanto alla reazione del <hi rend="#b">Pdl</hi>, Sposetti osserva: “Il Pdl si arroccherà in difesa del <hi rend="#b">capo</hi> e lui da <hi rend="#b">Arcore</hi> si dichiarerà<hi rend="#b"> prigioniero politico</hi> dei magistrati <hi rend="#b">comunisti</hi>“. E il governo? “Berlusconi dirà che <hi rend="#b">Enrico Letta</hi> resta in piedi fino a <hi rend="#b">morte naturale</hi>, e noi, pur volendolo mandare a casa, dovremo sostenerlo. Comincerà allora una fase ancora più fessa di quella attuale”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>