<doc sitename="Il Fatto Quotidiano" title="Berlusconi apre alle unioni gay (perché Monti tace). Pdl: &quot;Coerente&quot; - Il Fatto Quotidiano" author="RQuotidiano" date="2013-01-07" url="http://www.ilfattoquotidiano.it/2013/01/07/berlusconi-apre-alle-coppie-gay-mentre-monti-tace-pdl-coerente/463101/" hostname="ilfattoquotidiano.it" description="Se Monti ammette di non avere affrontato la questione in un anno di governo, Berlusconi scavalca il Presidente del Consiglio e prova a guadagnare terreno (e consenso) aprendo al riconoscimento giuridico delle coppie di fatto, incluse quelle dello stesso sesso. Anche se dal Pdl, tra i promotori del Family day, si affrettano a spiegare che le sue …" categories="Politica" tags="Coppie di Fatto;Eugenia Roccella;Famiglie;Gay;Mario Monti;PDL;Silvio Berlusconi" fingerprint="2d9c502be18b6ca5">
  <main><head rend="h1">Berlusconi apre alle unioni gay (perché Monti tace). Pdl: “Coerente”</head><graphic src="https://st.ilfattoquotidiano.it/wp-content/uploads/2013/01/bcri-interna-nuova.jpg" alt="Silvio Berlusconi"/><p>Se <ref target="http://www.ilfattoquotidiano.it/2013/01/06/monti-a-skytg24-non-avrei-voluto-mio-nome-nel-simbolo/462294/"> Monti ammette di non avere affrontato la questione in un anno di governo</ref>,</p><p><hi rend="#b">Berlusconi</hi>scavalca il</p><p><hi rend="#b">Presidente del Consiglio</hi>e prova a guadagnare terreno (e consenso) aprendo al riconoscimento giuridico delle</p><p><hi rend="#b">coppie di fatto</hi>, incluse quelle dello stesso sesso. Anche se dal</p><p><hi rend="#b">Pdl</hi>, tra i promotori del Family day, si affrettano a spiegare che le sue dichiarazioni non sono in contrasto con la difesa della</p><p><hi rend="#b">famiglia</hi>. Anzi, sono del tutto coerenti.</p><p><ref target="http://www.ilfattoquotidiano.it/2013/01/07/berlusconi-siglato-accordo-con-lega-per-elezioni/462608/">Ai microfoni di</ref>“serve la maggioranza in</p><hi rend="#i">Rtl102.5</hi>, il<hi rend="#b">Cavaliere</hi>ha infatti spiegato che anche sulle unioni omosessuali<p><hi rend="#b">Parlamento</hi>per cambiare il</p><p><hi rend="#b">Codice civile</hi>“. Una posizione molto diversa rispetto a quella espressa poco meno di due anni fa, quando al congresso dei</p><p><hi rend="#b">Cristiano riformisti</hi>del 26 febbraio 2011 aveva garantito: ”Finché governeremo noi non ci saranno mai equiparazioni tra le coppie gay e la famiglia tradizionale, cosi come non saranno mai possibili le adozioni di bambini per le coppie omosessuali”.</p><p>Ma a fronte delle dichiarazioni di oggi dell’ex premier, i parlamentari del Pdl <hi rend="#b">Gaetano Quagliariello</hi>, Maurizio Sacconi, <hi rend="#b">Eugenia Roccella</hi> e Raffaele Calabrò corrono ai ripari e in una nota spiegano che non c’è nessuna contraddizione con la linea del partito. “Coloro che, per disattenzione o malafede, parlano di cambio di rotta o di incongruenza con la difesa del matrimonio tra uomo e donna e la famiglia come descritta nella nostra <hi rend="#b">Costituzione</hi> – proseguono i pidiellini – saranno facilmente smentiti con la lettura del documento sulle unioni civili che lo scorso mese di agosto registrò l’adesione di più di 150 parlamentari del Pdl”. E proseguono: “Con argomentazioni laiche, sottoscritte infatti da deputati, senatori ed europarlamentari di diversa provenienza culturale – sottolineano – vi si ribadiva la <hi rend="#b">contrarietà</hi> all’equiparazione giuridica tra il matrimonio e altre unioni affettive anche omosessuali, e la condivisione e disponibilità nei confronti di iniziative legislative volte a riconoscere ai componenti di tali unioni diritti in ambito civilistico o penalistico in tutte le situazioni in cui questi non siano effettivamente garantiti”. Ma al <hi rend="#b">Cavaliere</hi>, al momento, interessa di più rosicchiare consensi laddove Monti non si è espresso anziché dimostrare coerenza col passato. </p></main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>