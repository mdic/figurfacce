<doc sitename="Il Fatto Quotidiano" title="Silvio Berlusconi in terapia intensiva, Emilio Fede: &quot;Posso solo pregare per lui, sono certo che sta pensando alla sua mamma&quot; - Il Fatto Quotidiano" author="F Q" date="2023-04-07" url="https://www.ilfattoquotidiano.it/2023/04/07/silvio-berlusconi-in-terapia-intensiva-emilio-fede-posso-solo-pregare-per-lui-sono-certo-che-sta-pensando-alla-sua-mamma/7123766/" hostname="ilfattoquotidiano.it" description="“In questo momento posso solo pregare per lui, per il mio amico. Sì, perché Silvio Berlusconi per me è una storia che va e ritorna. La sua vita è legata a doppio fila alla mia. E non certo per il bunga bunga o per altre frescacce. Ci unisce un affetto fraterno e la nostra amicizia …" categories="Attualità" tags="Emilio Fede;Silvio Berlusconi" fingerprint="e92fd42dd9038815">
  <main>
    <p>“In questo momento <hi rend="#b">posso solo pregare per lui, per il mio amico.</hi> Sì, perché <hi rend="#b">Silvio Berlusconi per me è una storia che va e ritorna.</hi> La sua vita è legata a doppio fila alla mia. E non certo per il bunga bunga o per altre frescacce. Ci unisce un affetto fraterno e la nostra amicizia non è mai finita”. Così dice <hi rend="#b">Emilio Fede,</hi> in un’intervista rilasciata a <hi rend="#i">La Stampa</hi>, commentando la notizia del ricovero in terapia intensiva del leader di Forza Italia a causa di un’infezione polmonare che è sopraggiunta in un contesto di indebolimento fisico generale a causa della<hi rend="#b"> leucemia mielomonocitica</hi> cronica che gli è stata diagnosticata. “La mia carriera giornalistica era già avviata ma è grazie a lui se è progredita. Gli devo tanto…”, ammette l’ex direttore del Tg4, che aggiunge: “Silvio è un lottatore.<hi rend="#b"> Sono sicuro che sta pensando alla sua mamma</hi>, per la quale aveva un amore assoluto, e che questo pensiero lo sta aiutando. Avevano un legame incredibile e lui chiederà alla sua mamma di aiutarlo a superare anche questa brutta situazione”.</p>
    <head rend="h2">
      <ref target="https://www.ilfattoquotidiano.it/fq-magazine/attualita/">Attualità</ref>
    </head>
    <head rend="h1">Silvio Berlusconi in terapia intensiva, Emilio Fede: “Posso solo pregare per lui, sono certo che sta pensando alla sua mamma”</head>
    <graphic src="https://st.ilfattoquotidiano.it/wp-content/uploads/2023/04/07/berlusconifede1200-1200x630.jpg" alt="Silvio Berlusconi in terapia intensiva, Emilio Fede: “Posso solo pregare per lui, sono certo che sta pensando alla sua mamma”"/>
  </main>
  <comments/>
</doc>