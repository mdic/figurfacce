<doc sitename="Il Fatto Quotidiano" title="Sanremo 2013, Toto Cutugno 'sovietico' e i 'Fischiatori della Libertà' - Il Fatto Quotidiano" author="Domenico Naso" date="2013-02-13" url="http://www.ilfattoquotidiano.it/2013/02/13/sanremo-2013-toto-cutugno-sovietico-e-fischiatori-della-liberta/497715/" hostname="ilfattoquotidiano.it" description="Prima giornata sanremese, prime polemiche. Soprattutto politiche, ovviamente, per un appunto già di per sé contestato, tanto più se si svolge in piena campagna elettorale. A dominare la scena, Maurizio Crozza e il suo Berlusconi chansonnier, contestato in sala da quella che somigliava molto a una claque organizzata. Mentre Luciana Littizzetto è sembrata imbrigliata dal …" categories="Cultura" tags="Festival di Sanremo;Maurizio Crozza;Roberto Formigoni;Silvio Berlusconi" fingerprint="96ef4674d588a689">
  <main>
    <p>Prima giornata sanremese, prime polemiche. Soprattutto politiche, ovviamente, per un appunto già di per sé contestato, tanto più se si svolge in piena campagna elettorale. A dominare la scena, <ref target="http://www.ilfattoquotidiano.it/2013/02/12/sanremo-2013-crozza-contestato-dal-pubblico-dopo-parodia-di-berlusconi/497361/"> Maurizio Crozza e il suo Berlusconi chansonnier</ref>, contestato in sala da </p>
    <p><ref target="http://tv.ilfattoquotidiano.it/2013/02/13/sanremo-crozza-contestato-dopo-parodia-di-berlusconi/220892/">quella che somigliava molto a una claque organizzata</ref>. Mentre</p>
    <p><hi rend="#b">Luciana Littizzetto</hi>è sembrata imbrigliata dal timore di fare arrabbiare mezzo</p>
    <p><hi rend="#b">Parlamento</hi>, è toccato al comico genovese il compito di innescare il solito vespaio di polemiche,</p>
    <p><ref target="http://www.ilfattoquotidiano.it/2013/02/13/sanremo-satira-di-crozza-verro-cda-rai-lavrei-fischiato-anchio/497559/">riuscendo nell’intento di fare arrabbiare persino</ref>: “Trovo Maurizio Crozza esilarante, divertente, mi piace moltissimo, ma ieri l’ho trovato molto diverso: era in tono minore, non è stata una delle sue performance più riuscite”. Berlusconi, ospite stamattina di</p>
    <hi rend="#b">Pierferdinando Casini</hi>
    <p><hi rend="#i">Mattino 5</hi>, ha glissato, citando la sua critica preventiva da</p>
    <p><hi rend="#i">Minority Report</hi>: “E’ un boomerang per la sinistra. Ho già criticato abbastanza il fatto che Sanremo sia stato fatto ora. Ho già detto quello che dovevo dire”.</p>
    <p><hi rend="#b">Quando è troppo è troppo</hi><ref target="http://www.ilfattoquotidiano.it/2013/02/12/maugeri-formigoni-accusato-di-associazione-a-delinquere/497156/"> Formigoni accusato di associazione a delinquere in Lombardia</ref>: pare sia uno degli autori del brano di Maria Nazionale. E si può perdonare tutto, ma questo proprio no!</p>
    <p><hi rend="#b">I Co.Co.Pro. del Cav</hi><lb/>Pare che i contestatori di Crozza fossero gli stessi che avevano contestato Celentano lo scorso anno. Evidentemente hanno un talento mica da ridere. Fischiatori della Libertà.</p>
    <p><hi rend="#b">Tovarisch</hi><lb/>Pare che dopo il coming out sovietico di Toto Cutugno, Ferrando, Rizzo e Bertinotti si siano iscritti a Forza Nuova.</p>
    <p><hi rend="#b">Froci sì, ma senza esagerare</hi><lb/>Toccante il momento dedicato alla coppia gay insieme da 11 anni e costretta a sposarsi a New York. Tutto è nato da un video sul web, nel quale, però, c’era anche un bacio, sbianchettato dalla performance all’Ariston. Progressismo all’acqua di rose.</p>
    <p><hi rend="#b">Non pagarmi, non ti voto</hi><lb/>Berlusconi, convinto che il Festival sarebbe stato una Festa dell’Unità in piena campagna elettorale, ha invitato gli italiani a non pagare il canone. Per dar retta a lui e non pagare la tassa sulla tv c’è tempo fino al 28 febbraio. Per dar retta al buonsenso e non votare lui, invece, il termine scade il 25.</p>
    <p><hi rend="#b">Piazza Italia</hi><lb/>Manifestazione politica in salsa romanesca per Daniele Silvestri e la sua “A bocca chiusa”. Interrogazione parlamentare di Gasparri, convinto che tra gli autori si nasconda <hi rend="#i">Er Pelliccia</hi>.</p>
  </main>
  <comments/>
</doc>