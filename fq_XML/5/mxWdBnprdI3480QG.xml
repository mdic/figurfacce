<doc sitename="Il Fatto Quotidiano" title="Elezioni, Berlusconi: &quot;Pronto a restituire i 4 miliardi dell'Imu con la mia fortuna&quot; - Il Fatto Quotidiano" author="RQuotidiano" date="2013-02-22" url="http://www.ilfattoquotidiano.it/2013/02/22/berlusconi-restituiro-soldi-imu-di-tasca-mia-con-mezzo-miliardo-vivro-benissimo/509755/" hostname="ilfattoquotidiano.it" description="Silvio Berlusconi è pronto a mettere mano al suo portafogli per restituire i soldi dell’Imu agli italiani. “Sono pronto a restituire i 4 miliardi dell’Imu utilizzando la mia fortuna”, ha detto l’ex premier a Tribuna elettorale su Raidue. E ha aggiunto: “Per Forbes il mio patrimonio attuale è di 4,5 miliardi? Con mezzo miliardo io vivrò …" categories="Elezioni 2013" tags="Elezioni Politiche 2013;Imu;Silvio Berlusconi" fingerprint="ba9e92f1d225c46f">
  <main>
    <head rend="h1">Elezioni, Berlusconi: “Pronto a restituire i 4 miliardi dell’Imu con la mia fortuna”</head>
    <graphic src="https://st.ilfattoquotidiano.it/wp-content/uploads/2013/02/tasse-berlusconi_interna-nuova.jpg"/>
    <p><hi rend="#b">Silvio Berlusconi </hi>è pronto a mettere mano al suo portafogli per restituire i soldi dell’Imu agli italiani. “Sono pronto a restituire i 4 miliardi dell’Imu utilizzando la mia fortuna”, ha detto l’ex premier a Tribuna elettorale su Raidue. E ha aggiunto: “Per Forbes il mio patrimonio attuale è di 4,5 miliardi? Con<hi rend="#b"> mezzo miliardo</hi> io vivrò benissimo”.</p>
    <p>“Se mi ci metto io, l’accordo fiscale con la <hi rend="#b">Svizzera</hi> in meno di un anno si fa”, ha assicurato Berlusconi. “La Svizzera mi deve molto per quello che ho fatto a cominciare dalla liberazione dei cittadini svizzeri sequestrati da <hi rend="#b">Gheddafi</hi>“. Riferendosi alla lettera inviata agli elettori con la promessa di restituzione dell’Imu, in un videomessaggio trasmesso al comizio di campagna elettorale a Napoli, il leader del Pdl ha avvertito che “i cittadini potranno, in caso di vittoria e di mancata restituzione dell’Imu, rivolgersi ai giudici italiani e far pagare direttamente a me quello che non riusciranno ad avere dallo Stato. Io ho capitali sufficienti per poter rispondere con i miei soldi ai cittadini”.</p>
  </main>
  <comments>
    <head>Resta in contatto con la community de Il Fatto Quotidiano</head>
  </comments>
</doc>